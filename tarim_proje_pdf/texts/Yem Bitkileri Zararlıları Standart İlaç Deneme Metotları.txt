Bitki Zararlıları Standart İlaç Deneme Metotları  
Bitki Sağlığı Araştırmaları Daire Başkanlığı 
I 
T A G E M
Bitki Zararlıları Standart İlaç Deneme Metotları  
İÇİNDEKİLER 
 YEM BİTKİLERİ ZARARLILARI STANDART İLAÇ DENEME METOTLARI ............................. 1 
 YONCA HORTUMLU BÖCEĞİ [Hypera variabilis Herbst (Coleoptera:Curculionidae)] 
STANDART İLAÇ DENEME METODU .............................................................................................. 1 
 EK-1 ZİRAİ MÜCADELE ALET VE MAKİNALARININ KALİBRASYONU ................................... 4 
 EK-2 BİTKİ ZARARLILARI FİTOTOKSİSİTE REHBERİ ................................................................. 14 
Bitki Sağlığı Araştırmaları Daire Başkanlığı 
II 
T A G E M
Bitki Zararlıları Standart İlaç Deneme Metotları  
YEM BİTKİLERİ ZARARLILARI 
STANDART İLAÇ DENEME METOTLARI 
YONCA HORTUMLU BÖCEĞİ 
[Hypera variabilis Herbst (Coleoptera: Curculionidae)] 
STANDART İLAÇ DENEME METODU 
1. DENEME KOŞULLARI 
1.1. Kültür Bitkisi ve Çeşidi ile Test Organizmalarının Seçimi  
Deneme yonca (Medicago sativa L.) tarlasında kurulur. Test organizması olarak yonca 
hortumlu böceğinin larva ve ergini alınır.  
Yürütülen denemelerde bitkiye ilişkin özellikler (yetiştirme tekniği, bitki boyu, sıra arası ve 
sıra üzeri mesafe vb. özellikler) belirtilmelidir.  
1.2. Deneme Yerinin Özellikleri  
Deneme geniş yonca ekiliş sahalarının olduğu bir bölgede ve Yonca hortumlu böceği'nin 
yoğun olduğu yerlerde, tarla denemesi şeklinde kurulmalıdır. Bitkilerin tüm yeşil aksamı 
kontrol edilerek 1 m2’de 25 adet ergin+larva tespit edildiğinde deneme açılmalıdır. 
1.3. Deneme Deseni ve Tertibi  
Deneme tesadüf blokları deneme desenine göre açılır. Denenecek ilaçlar, karşılaştırma ilacı ve 
kontrol denemenin karakterlerini oluşturur. Tekerrür sayısı, hata serbestlik derecesi 9’dan az 
olmamak şartıyla en az 4 olmalıdır. Parsel büyüklüğü ise en az 100 m2 olmalıdır. Parseller 
arasında 3-5 m emniyet şeridi bırakılmalıdır. 
2. İLAÇLARIN UYGULANMASI 
2.1. Denemeye Alınacak İlaçlar 
Denemeye alınacak ilaçların ticari adı, firması, aktif madde adı ve miktarı, formülasyon şekli 
ve dozları bir çizelge halinde verilmelidir. 
2.2. Karşılaştırma İlacı 
Ülkemizde aynı konuda ruhsat almış aktif madde ve yüzdesi, formülasyonu, etki ve uygulama 
şekli aynı ilaçlar karşılaştırma ilacı olarak alınır. Bu özellikte Bitki Koruma Ürünü 
bulunmadığı takdirde aynı konuda ruhsat almış formülasyonu, etki ve uygulama şekli gibi 
özellikleri denenecek ilaca en yakın olan ilaçlar karşılaştırma ilacı olarak alınır. Karşılaştırma 
ilacının bulunmaması durumunda ise; sadece şahit ile karşılaştırılarak deneme kurulabilir. 
2.3. Uygulama Şekli  
2.3.1. Uygulamanın Tipi  
Yüzey ilaçlaması yapılır. Bitkilerin tümünün çok iyi ilaçlanmasına özen gösterilmelidir. 
Bitki Sağlığı Araştırmaları Daire Başkanlığı 
1 
T A G E M
Bitki Zararlıları Standart İlaç Deneme Metotları  
2.3.2. Kullanılan Aletin Tipi  
İlaçlamalar bütün deneme alanında tekdüze dağılım sağlayacak veya doğru bölgesel ilaçlama 
(kısmi dal, gövde vb.) uygun bir alet veya makine ile yapılmalıdır. Biyolojik etkinliği 
doğrudan etkileyebilecek faktörler (çalışma basıncı, meme tipi, meme delik çapı, meme 
verdisi, ilerleme hızı vb.) amaca uygun olarak seçilmelidir. Seçilen bu faktörler, kullanılan 
zirai mücadele alet-makinesi ve ilaçlama başlıklarının ticari adı ile birlikte kaydedilmelidir. 
2.3.3. Uygulama Zamanı ve Uygulama Sayısı  
İlaçlama bitki boyu 15-30 cm olduğunda ve yeterli zararlı yoğunluğu bulunduğunda 
yapılmalıdır. Bir ilaçlama yeterlidir. 
2.3.4. Kullanılan Dozlar ve Hacimler 
Bitki koruma ürünleri firmasınca önerilen etkili en düşük doz ve en az iki alt dozda 
denenmelidir. Doz 100 l suya veya dekara preparat olarak alınmalı ve her parsele sarf edilecek 
ilaçlı su miktarı kaydedilmelidir. Uygun ilaç normu seçilmeli ve ilaçlamadan önce bir parsele 
kullanılacak su miktarı kalibrasyon yapılarak belirlenmelidir (Ek–1). 
2.3.5. Uygulamanın Diğer Zararlılara, Hastalıklara ve Yabancı Otlara Karşı Kullanılan 
İlaçlarla İlişkileri Hakkında Bilgiler 
Eğer diğer ilaçların kullanılması zorunlu ise, bu ilaçlar deneme ilacı ve karşılaştırma ilacından 
ayrı olarak tüm parsellere homojen bir şekilde uygulanmalıdır. Bu uygulamanın denemeyi en 
az düzeyde etkilemesi sağlanmalıdır. Uygulama hakkında ayrıntılı bilgi verilmelidir. 
3. SAYIM VE DEĞERLENDİRME 
3.1. Meteorolojik Veriler 
İlaçlama sırasında yağış, sıcaklık, orantılı nem ve rüzgâr hızı, denemenin yapıldığı yerden 
kaydedilmeli veya en yakın meteoroloji istasyonundan alınmalıdır. 
3.2. Sayım Şekli, Zamanı ve Sayısı  
Parselin genel gözlemi yapıldıktan sonra, kenarlardan birer metre içeriden başlayarak, 
köşegenler boyunca her köşegenden 50 bitki (tek dal) dipten kesilerek toplanır. Toplam 100 
bitki polietilen torbalara konur. Parsel numarası belirtilir. Laboratuvarda canlı larva adetleri 
her parsel için ayrı ayrı kaydedilir. Sayımlar ilaçlamadan önce ve ilaçlamadan 1, 3 ve 7 gün 
sonra yapılır. 
3.3. Uygulamanın Kültür Bitkisine Olan Etkisi 
Ek 2’ye bakınız. 
3.4. Uygulamanın Diğer Organizmalara Etkisi 
3.4.1. Uygulamanın Diğer Zararlılar, Hastalıklar ve Yabancı Otlar Üzerine Etkisi 
Denemede kullanılan ilaçların denemenin yapıldığı alanlarda bulunan diğer zararlı, hastalık ve 
yabancı otlar üzerine olumlu veya olumsuz etkileri gözlenmeli ve bilgiler kaydedilmelidir.  
3.4.2. Uygulamanın Hedef Olmayan Organizmalara Etkisi 
Gerekli değildir. 
3.5. Uygulamanın Verime ve Kaliteye Etkisi 
Gerekli hallerde kontrol ve ilaçlı parsellerdeki ürün nitelik ve nicelik bakımından 
karşılaştırılabilir ve ekonomik analiz de yapılabilir.   
Bitki Sağlığı Araştırmaları Daire Başkanlığı 
2 
T A G E M
Bitki Zararlıları Standart İlaç Deneme Metotları  
4. SONUÇLAR 
Değerlendirme canlı larva üzerinden yüzdesiz Abbott formülüne göre yapılır. Gerekirse 
varyans analizi uygulanır. 
Not: Böcek gelişme düzenleyicileri, mikrobiyal preparatlar ve Entegre Mücadele 
Programlarında kullanılmaya uygun, yan etkileri az olan veya olmayan preparatlar için, 
ilacın özelliğine ve etki şekline bağlı olarak Bakanlığın uygun görmesi halinde metotta 
gerekli değişiklikler yapılabilir. 
Bitki Sağlığı Araştırmaları Daire Başkanlığı 
3 
T A G E M
Bitki Zararlıları Standart İlaç Deneme Metotları  
EK-1 
ZİRAİ MÜCADELE ALET VE MAKİNALARININ KALİBRASYONU 
İlaçlamalara başlamadan önce mutlaka iyi bir ilaçlama tekniği kullanımı için hazırlık 
yapılmalıdır. İyi ilaçlama tekniği; 
• 
Parametrelerin doğru seçimi (meme, fan, ilerleme hızı, ilaç normu, basınç vb.), 
• 
Efektif bir kalibrasyon metodu, 
• 
Kullanıcı güvenliği, 
• 
Pülverizatör bakım ve temizliğini içerir. 
İlaçlamanın yapılacağı hedef yüzeylerin, bitkinin ve tarla veya bahçenin özelliklerine göre 
öncelikle mutlaka ilaçlama parametrelerinin seçilmesi gerekmektedir. Bu yapılmadan 
kalibrasyon yapılması mümkün olmaz. Zaten bu koşulda yapılacak kalibrasyon bitki ve 
arazinin ihtiyaçlarını karşılayamayacağından, ilaç uygulaması yetersiz kalır. 
İlaç uygulamalarının efektif olabilmesi için kullanılan pülverizatörün çeşidi de son derece 
önemlidir. Bitkilerin fiziksel özellikleri (şekli,yaprak boyutu, yüksekliği hacmi, büyüme 
dönemi vb.) birbirinden farklı olduğu için uygun ilaçlamayı yapabilecek alet ve makina 
seçiminin bu özelliklere uygun olarak yapılması gerekmektedir. Doğru makina kullanımı 
uyulması gereken ilk kuraldır. 
Her zirai mücadele alet ve makinasının teknik özellikleri birbirinden farklıdır. Hatta aynı 
makinada zaman içerisinde oluşacak yıpranma ve aşınmalar sebebiyle uygulamalarda ilaç 
normu, damla çapı, basınç vb. değerlerde (dolayısıyla atılan ilaç miktarında) önemli 
farklılıklar oluşmaktadır. Ayrıca özellikle sırt pülverizatörü ve sırt atomizörlerinde kullanıcıya 
bağlı olarak ilerleme hızı ve ilaç normu değiştiğinden ilaçlama etkinliği açısından farklı 
sonuçlar alınabilir. Bu koşullar göz önüne alındığında kalibrasyonun önemi daha iyi 
anlaşılabilir.  
İyi bir kalibrasyon için şu değerlerin bilinmesi gerekir: 
• 
İlaç normu (l/ha), 
• 
Memenin tipi ve verdisi (l/dak), 
• 
Çalışma basıncı (bar), 
• 
İlerleme hızı (km/h). 
Kolay ve doğru bir pülverizatör ayarı (kalibrasyon) yapılabilmesi için aşağıdaki işlem 
basamakları takip edilmelidir: 
• 
Bütün deneme alanında tekdüze dağılım sağlayacak veya doğru bölgesel ilaçlama 
(kısmi dal, gövde vb.) yapabilecek uygun bir alet veya makinanın seçilmesi, 
• 
Tüm filtrelerde dahil olmak üzere pülverizatörün kontrol edilmesi, 
• 
İlaç etiketinin dikkatli olarak okunması, 
• 
Kullanılacak ilaç ve mücadelesi yapılacak hastalık-zararlı ile bitki gözönünde 
bulundurularak pülverizasyon şeklinin ve pülverizasyon sınıfının seçilmesi, 
• 
İlaç normunun seçilmesi, 
• 
Belirlenen ilaç normunun hava koşulları ve bitki yoğunluğuna göre yeniden gözden 
geçirilmesi, 
Bitki Sağlığı Araştırmaları Daire Başkanlığı 
4 
T A G E M
Bitki Zararlıları Standart İlaç Deneme Metotları  
• 
Meme tipi, çalışma basıncı ve ilerleme hızının (uygun damla çapı ve damla dağılım 
düzgünlüğü sağlayacak şekilde) seçilmesi, 
• 
Püskürtme borusu (bum) yüksekliği ve stabilitesinin kontrol edilmesi, 
• 
Püskürtme borusu üzerindeki meme aralıkları ve örtme payının kontrol edilmesi, 
• 
Pülverizatör üzerinde yardımcı hava akımı var ise, havanın çıkış yönünün ve hava hızı 
dağılımının kontrol edilmesi, 
• 
İlaç deposunun temiz su ile doldurulması, 
• 
İlerleme hızının kontrol edilmesi, 
• 
Regülatörün ayarlanması, 
• 
Meme verdisinin ve memeler arasındaki dağılım düzgünlüğünün kontrol edilmesi, 
• 
Çalışma basıncının ve buna bağlı olarak meme verdisinin yeniden kontrolü, 
• 
Etiket bilgilerine uygun olarak ilaç deposunun ilaç karışımı ile doldurulması, 
• 
İlaçlama sırasında kontrollere devam edilmesi (bum yüksekliği, basınç ayarları ve 
memelerde tıkınma olup olmadığı), 
• 
İlaçlama sonunda pülverizatörün temizlenmesi. 
1. Tarla yüzeyi ilaçlamalarında kalibrasyon 
Tarla ilaçlamalarında yaygın olarak 8-14 m aralığında iş genişliğine sahip hidrolik tarla 
pülverizatörleri kullanılmaktadır. Kalibrasyon metodu bu pülverizatörler için anlatılacaktır. 
Ancak tarla koşulu veya bitkiye bağlı olarak sırt pülverizatörü ile uygulama yapılması 
gerekiyor ise, kalibrasyon metodu bölüm 3’te verilmiştir. 
Genel bir referans olarak tarla uygulamaları için aşağıdaki değerler kullanılabilir. 
– İlaç normu için; 
Herbisitler →100 - 300 l/ha 
Fungusit ve insektisitler →150 – 300 l/ha 
– Meme tipi ve basıncı için; 
a) Yelpaze hüzmeli memelerde, 
Herbisitler → 1.5 -3 bar 
Fungusitler ve insektisitler → 2-5 bar 
b.Konik hüzmeli memelerde, 
Fungusitler ve insektisitler → 5-8 bar 
Tarla ilaçlamalarında kalibrasyon için aşağıdaki sıra takip edilir: 
I- İlerleme hızının kontrolü: 
İstenilen ilaç normunun elde edilebilmesi için, traktörün ilerleme hızının tam olarak bilinmesi 
çok önemlidir. Çünkü tekerleklerdeki patinajdan dolayı traktörmetrede görülen hızdan 
sapmalar olabilir. 
Bunun için, 100 m’den az olmayan bir uzaklık belirlenir. Bu uzaklık ilaçlama hızında geçilir 
ve geçen zaman saniye olarak kaydedilir. 
Aşağıdaki eşitlikten ilerleme hızı hesaplanır;   
Bitki Sağlığı Araştırmaları Daire Başkanlığı 
5 
T A G E M
Bitki Zararlıları Standart İlaç Deneme Metotları  
Uzaklık (m) x 3.6 (Sabit katsayı) 
İlerleme hızı (km / h) =  –––––––––––––––––––––––––––––––––––   
Zaman (s) 
II- Meme verdisinin belirlenmesi 
İlaçlama makinasının toplam alana atacağı ilaç+su karışımı yani ilaç normu, makinanın her 
bir memesinden çıkan sıvı miktarına doğrudan bağlıdır. Uygun meme tipi ve çalışma basıncı 
belirlendikten sonra verdi ölçümlerinin mutlaka yapılması gereklidir. Ayrıca bu ölçümler her 
ilaçlamadan önce tekrarlanmalıdır. Çünkü oluşabilecek tıkanmalar, aşınmalar ve memenin 
yapısındaki fiziksel hatalar verdinin değişmesine sebep olmaktadır. 
Pülverizatör uygun basınçta çalıştırılarak 1 dakika süreyle temiz su püskürtülür. Püskürtülen 
su, memelerin altına yerleştirilen kaplarda toplanarak ölçülür. Bu işlem mümkünse tüm 
memeler için ya da en azından bumun sağ, sol ve orta kısmından olmak üzere birkaç meme 
için yapılmalıdır. 
III- İlaç normunun belirlenmesi 
İlerleme hızı ve meme verdisi belirlendikten sonra aşağıdaki eşitlikten ilaç normu hesaplanır; 
Meme verdisi (l/dak) x Meme sayısı x 600 
İlaç normu (l/ha) = ––––––––––––––––––––––––––––––––––––– 
İş genişliği (m) x ilerleme hızı ( km/ h) 
İş genişliği (m) = İki meme arası mesafe (m) x Bumdaki meme sayısı 
Eğer gerçek norm önerilen veya hedeflenen normdan % 5 daha yüksek veya daha düşük ise ya 
basınç, ya ilerleme hızı ya da her ikisinde de ayarlamalar yapılmalıdır. 
Tüm yüzey ilaçlamasından farklı olarak bant ilaçlamasında yalnızca bantlar üzerine ilaç 
püskürtülmektedir. Bu nedenle tüm yüzey ilaçlamasında kullanılan ilaç deposundaki 
karışımın aşağıdaki eşitlik ile hesaplanması uygun olacaktır. 
Meme verdisi (l/dak) x 600 
İlaç normu (l/ha) = ––––––––––––––––––––––––––––––––––– 
Bant genişliği (m) x ilerleme hızı ( km/ h) 
IV- İlaç deposuna eklenecek ilaç miktarının belirlenmesi; 
Meme verdisi ayarlanıp, kontrolleri tamamlandığında depoya konulacak kimyasal miktarı da 
aşağıdaki eşitlikten hesaplanabilir. 
Depo hacmi (l) x Doz ( l/ha veya gr/ha) 
İlaç/Depo = ––––––––––––––––––––––––––––––––––– 
İlaç normu (l/ha) 
Bitki Sağlığı Araştırmaları Daire Başkanlığı 
6 
T A G E M
Bitki Zararlıları Standart İlaç Deneme Metotları  
Etkili bir ilaçlama ve ilaçlanan yüzeyler üzerinde kalan aşırı pestisit kalıntılarını azaltmak için 
pülverizatörün kalibrasyonu periyodik olarak yapılmalıdır. Çalışma koşulları ve kullanılan 
kimyasaldaki değişmeler yeni bir kalibrasyon gerektirir. Ayrıca memelerde oluşan aşınmalar 
ile verdileri arttığından veya azalttığından kalibrasyon çok önemlidir. Verdi arttıkça 
hedeflenen ilaç normundan daha fazlası tarlaya uygulanmaktadır. Verdi azaldıkça ise 
hedeflenen ilaç normundan daha az ilaç tarlaya uygulanmakta ve etkisiz bir ilaçlama ortaya 
çıkmaktadır. 
2. Bağ-bahçe ilaçlamalarında kalibrasyon 
Bağ-bahçe ilaçlamalarında da kullanılacak pülverizatörlerin kalibrasyonu için uygulanacak 
temel plan tarla uygulamaları ile aynıdır. Ağacın şekline, yaprak yoğunluğuna ve bahçenin 
özelliklerine uygun olarak; 
• 
Uygulanacak ilaç normunun seçilmesi (l/ha), 
• 
İlerleme hızının seçimi ve ölçülmesi (km/h), 
• 
Toplam meme verdisinin belirlenmesi (l/dak), 
• 
Eğer hedeflenen ile ölçülen değerler arasında farklılık varsa meme tipi ve basıncı ile 
ilerleme hızının yeniden gözden geçirilmesi. 
Bu işlem basamakları “1. Tarla yüzeyi ilaçlamalarında kalibrasyon” bölümünde yer aldığı 
şekilde yapılmalıdır.  
Bağ-bahçe ilaçlamalarında yaygın olarak konik huzmeli meme kullanılmaktadır. Bu 
memelerin farklı modellerinde basınç 2-50 bar arasında değiştiğinden uygun basınç değeri 
ilaç normuna ve damla çapına göre seçilmelidir. Bu ilaçlamalarda ilaç normu değerleri ise; 
kullanılan makinaya ve ağaç çeşidine bağlı olarak yaklaşık 20 l/ha ile 3000 l/ha arasındadır. 
Dolayısıyla tarla uygulamalarında olduğu gibi hastalık ve zararlı için referans değer vermek 
zordur. 
Bu ilaçlamalarda ilaç deposuna eklenecek ilaç miktarının belirlenmesi tarla ilaçlamalarında 
olduğu gibi yapılmaktadır. 
Meme verdisi ayarlanıp, kontrolleri tamamlandığında depoya konulacak kimyasal miktarı da 
aşağıdaki eşitlikten hesaplanabilir. 
Depo hacmi (l) x Doz ( l/ha veya gr/ha) 
İlaç/Depo = ––––––––––––––––––––––––––––––––––– 
İlaç normu (l/ha) 
Özellikle bahçe ilaçlamalarında hastalık ya da zararlıya karşı kullanılan ruhsatlı ilaçların bir 
kısmında (birkaç ilaçlamanın yapıldığı ve vejetatif dönemler arasında yaprak alanı açısından 
büyük farklılık bulunan bahçelerde) doz, l/ha veya kg/ha olarak verilmeyip 100 l suya ml 
(konsantrasyon) olarak ifade edilmektedir. Bu koşulda ilacın etiketinde tavsiye edildiği 
şekilde, birim alana kullanılacak su miktarına bağlı olarak depoya eklenecek ilaç miktarı 
hesaplanmalıdır. 
Bağ-bahçe ilaçlamalarında yaygın olarak kullanılan yardımcı hava akımlı bahçe 
pülverizatörlerinde (atomizör) aynı zamanda fan üzerinden ayar yapılması gerekmektedir. 
İlaçlama yapılacak ağacın şekline ve vejetasyon dönemine bağlı olarak uygun hava hızı ve 
hava miktarı seçilmelidir. 
Bitki Sağlığı Araştırmaları Daire Başkanlığı 
7 
T A G E M
Bitki Zararlıları Standart İlaç Deneme Metotları  
Ayrıca bağ-bahçe ilaçlamalarında kullanılan bazı makinalarda memelerin yeri ve pozisyonu 
ihtiyaca göre ayarlanabilmektedir. Eğer bu şekilde ayar olanağı bulunmayan pülverizatör 
kullanılıyorsa ağacın şekline göre farklı meme kombinasyonları tercih edilebilir. 
3. Sırt pülverizatörlerinde kalibrasyon 
Gerek tarla uygulamalarında (özellikle küçük veya traktörün giremeyeceği engebeli ve meyilli 
alanlarda)  gerekse bağ-bahçe uygulamalarında (küçük alanlarda, yaprakaltı ilaçlamalarında 
ve yüksek ağaçlarda ağacın üst kısım ilaçlamalarında) sırt pülverizatörleri veya tabanca ile 
ilaçlama söz konusu olabilmektedir. 
Eğer sırt pülverizatörleri veya tabanca ile ilaçlama söz konusu ise kalibrasyon aşağıdaki işlem 
basamaklarına göre yapılabilir: 
• 
100 m2’lik bir alan işaretlenir. 
• 
Depoya ölçülü miktarda su konularak bu alan ilaçlanır ve depoda kalan su miktarı 
ölçülür (Püskürtme, ilaçlı su zerreleri bitkide damla oluşturup akmayacak şekilde olmalıdır). 
İlaçlama öncesi ve sonrasındaki su miktarı arasındaki fark kaydedilir. Aşağıdaki formülden 
ilaç normu (l/ha veya l/da) hesaplanır. 
Harcanan su miktarı (l) 
İlaç normu= ––––––––––––––––––––––––––––––––––– 
İlaçlanan alan (da, ha) 
• 
Ölçülen norm ile önerilen norm karşılaştırılır. Eğer gerçek norm, önerilen veya 
hedeflenen normdan % 5 daha yüksek veya daha düşük ise ya basınç, ya ilerleme hızı ya da 
her ikisinde de ayarlamalar yapılarak kalibrasyon yenilenir. 
• 
Depoya konulacak ilaç miktarı aşağıdaki eşitlikten hesaplanır 
• 
Depo hacmi (l) x Doz ( l/ha veya gr/ha) 
İlaç/Depo= ––––––––––––––––––––––––––––––––––– 
İlaç normu (l/ha veya l/da) 
Veya; 
• 
Makinanın deposu temiz su ile doldurulur. 
• 
Tarlada bitkisel örtüyü veya yüzeyi ıslatacak şekilde sabit bir yürüme hızında ve 
meme için tavsiye edilen basınçta depo boşalıncaya kadar  bu su püskürtülür (Püskürtme, 
ilaçlı su zerreleri bitkide damla oluşturup akmayacak şekilde olmalıdır). 
• 
Su bittikten sonra ıslanan alan ölçülür.Aşağıdaki formülden ilaç normu (l/ha veya l/da) 
hesaplanır. 
• 
Harcanan su miktarı (l) 
İlaç normu=  ––––––––––––––––––––––––––––––––––– 
İlaçlanan alan (da,ha) 
Bitki Sağlığı Araştırmaları Daire Başkanlığı 
8 
T A G E M
Bitki Zararlıları Standart İlaç Deneme Metotları  
• 
Ölçülen norm ile önerilen norm karşılaştırılır. Eğer gerçek norm, önerilen veya 
hedeflenen normdan % 5 daha yüksek veya daha düşük ise ya basınç, ya ilerleme hızı ya da 
her ikisinde de ayarlamalar yapılarak kalibrasyon yenilenir. 
• 
Depoya konulacak ilaç miktarı aşağıdaki eşitlikten hesaplanır. 
• 
Depo hacmi (l) x Doz ( l/ha veya gr/ha) 
İlaç/Depo= ––––––––––––––––––––––––––––––––––– 
İlaç normu (l/ha veya l/da) 
Yüksek ilaç normları gerektirdiğinden tabanca ile ilaçlama, özel koşullar hariç tercih 
edilmemelidir. 
4. Yabancı ot ilaçlamalarında kalibrasyon 
Yabancı ot mücadelesi, mekanik veya motorlu sırt pülverizatörü ile traktöre asılır veya çekilir 
tip tarla pülverizatörü kullanılarak yapılmalıdır. 
Uygulamalarda yelpaze tipi memeler kullanılmalıdır. Bu memeler üzerinde bulunan 
rakamların anlamı önemlidir.  
Örneğin: f 03 080 yazılı bir yelpaze memede;  
f 
: yelpaze püskürtmeyi;  
03 
: memenin debisi (03 litre/dakika);  
080 
: memenin püskürtme açısını (80°) ifade etmektedir.  
Standart basınçta 80° ve 110° huzme açısı veren yelpaze tipi memeler yabancı ot 
ilaçlamasında yaygın olarak kullanılmaktadır. Örneğin 110°’lik memenin tercih edilmesinin 
nedeni, püskürtme borusu üzerine daha az sayıda meme takılarak daha alçaktan ilaçlama 
yapılabilmesidir. 80°’lik meme ile bitki üzerinden 50 cm yukarıdan¸ 110°’lik meme ile bitki 
üzerinden 35 cm yukarıdan ilaçlama yapılarak sürüklenme azaltılabilir. Yelpaze memeler ile 
tarlada düzgün bir ilaç dağılımı elde etmek için püskürtme borusu üzerinde yan yana bulunan 
memelerden çıkan ilaç huzmelerinin uç kısımlarından itibaren belirli ölçüde birbirine girişim 
yapması çok önemlidir.  
Bu amaçla memeler püskürtme borusuna yaklaşık 5° açı ile yerleştirilmelidir. Böylece  
yelpaze memeden çıkan damlaların birbirine çarpıp çok büyük damlacıkların oluşması 
önlenerek sürüklenme riski azaltılır. 
Yabancı ot mücadelesi sırasında kullanılacak makina, arazi ve bitki özelliklerine bağlı olarak 
sırt pülverizatörü veya tarla pülverizatörü olmaktadır. Bu makinalar için kalibrasyon bölüm 1 
ve bölüm 3’te anlatıldığı şekilde yapılmalıdır. 
5. Nematodlara karşı toprak sterilizasyonu 
Nematodlara karşı mücadelede toprağa ekim ya da dikim öncesi herhangi bir nematisitle 
toprak boş olarak ilaçlanabilmektedir. Bu işlem sterilizasyon olarak adlandırılmaktadır. 
Kimyasal toprak sterilizasyonunda kullanılan nematisitler sıvı veya granül yapıdadır. Önerilen 
nematisitlerden sıvı preparatların uygulanmasında sera veya fide yerleri gibi küçük alanlar 
için toprak el enjektörü, daha büyük alanların ilaçlanmasında traktöre monte edilmiş sıvı 
fumigant enjeksiyon makinaları kullanılmaktadır.  
Bitki Sağlığı Araştırmaları Daire Başkanlığı 
9 
T A G E M
Bitki Zararlıları Standart İlaç Deneme Metotları  
Damla sulama sistemi bulunan seralarda ilaç, sistemin sıvı gübre atılan kısmına konularak 
sulama suyu ile birlikte toprağa verilir.  
Granül ilaçlar ise eldiven kullanılarak serpme şeklinde veya çeşitli tip granül dağıtıcılar 
kullanılarak toprak yüzeyine dağıtılmaktadır. Ayrıca katı fümigant maddeler, sterilize edilmek 
istenen alana ekim makinasının ekici ayaklarına benzer düzenlere sahip ilaçlama makinaları 
ile  toprağa gömülmektedir.  
Bazı emülsiyon formülasyonlu preparatların uygulaması süzgeçli kova veya sırt pülverizatörü 
ile yapılır. 
Fümigasyonda ilaçlama tekniği aşağıdaki şekilde uygulanmalıdır: 
İlaçların uygulanmasından önce, toprağın derince işlenmiş, önceki üründen kalan bulaşık bitki 
artıklarından iyice temizlenmiş veya böyle artıkların dağıtılıp çürümesini sağlamak için bir 
kaç hafta öncesinden sürülmüş olması gerekmektedir. İlaç uygulanacak toprak tavında ve 
ekim-dikime hazır olmalıdır.  
Sıvı fümigantlar toprak el enjektörü veya sıvı fumigant enjeksiyon makinaları ile 30 cm ara 
ile 15–20 cm derinliğe doğrudan toprak içerisine verilir. Basıncın etkisinden kurtulan 
fümigant hemen buhar haline geçerek etki gösterir. 
Damla sulama sistemi ile kullanılacak ilaçların etiketinde özel bir uygulama şekli 
belirtilmediği taktirde, sistem çalıştırılarak seraya 1–2 saat su verildikten sonra, önerilen 
dozdaki ilaç bir kap içinde az miktar suyla karıştırılarak sistemin sıvı gübre atıcısına bağlanır. 
Buradaki vana ayarlanarak ilacın 30–45 dakika içinde seraya verilmesi sağlanır. İlaçlamadan 
sonra sulama sistemi 2 saat daha çalıştırılarak ilacın toprağa nüfuzu sağlanır. 
Granül ilaçlar için, atılacak alana göre ilaç normu hesaplanır (kg/da). Bu işlem için aşağıdaki 
işlem basamakları izlenmelidir: 
• 
Toprak üzerine büyüklüğü bilinen bir plastik örtü serilir. 
• 
Dağıtıcı belirlenen bir hızda tente boyunca çalıştırılarak kaplanan alan belirlenir. 
• 
Bu alana yayılan granüller toplanarak tartılır. 
• 
gr/m2 veya kg/da olarak bulunan gerçek norm ile önerilen norm karşılaştırılır. Eğer 
aradaki fark büyük olursa gerekli ayarlar yapılarak kalibrasyon tekrarlanır. 
Elle veya granül dağıtıcılar ile toprak yüzeyine homojen olarak dağıtılır. İlacın toprağa 
gömülebilmesi için karıştırılması gerekmektedir. Makine kullanılarak yapılan granül 
uygulamalarında ise ilaç toprağa doğrudan gömülmektedir. İşlemin ardından toprak sulanır. 
Gerek sıvı gerekse katı fümigantların uygulanmasından sonra gazın hemen uçmaması için 
toprak yüzeyi  polietilen örtü ile kapatılmalıdır. Büyük alanlar ise toprağın üzeri gölleninceye 
kadar bol su verilerek su ile örtülebilir. Örtünün kapalı tutulma süresi ilacın özelliğine bağlı 
olarak, sıcak ve kurak mevsimlerde 2 haftaya kadar inebileceği gibi, soğuk ve yağışlı 
periyodlarda 4 haftaya kadar uzatılabilir. Fümigant etkili bazı preparatlar solarizasyon 
yöntemi ile birlikte kombine bir şekilde kullanılabilmektedir.  
6. Seralarda ilaçlama uygulamaları 
Seralarda hastalık ve zararlı kontrolü için yapılan ilaçlamalarda yaygın olarak elle veya sırtta 
taşınan pülverizatörler kullanılmaktadır. 
Elle taşınan pülverizatörlerde farklı damla çapları üreten makinalar bulunmaktadır:  
• 
Isı enerjisiyle çalışan memelerin yer aldığı sisleyiciler ile oldukça küçük damlalı sis 
şeklinde pülverizasyon yapılmaktadır. Düşük ilaç normlarında çalışıldığından bir depo ilaç+su 
Bitki Sağlığı Araştırmaları Daire Başkanlığı 
10 
T A G E M
Bitki Zararlıları Standart İlaç Deneme Metotları  
karışımı ile büyük alanlar ilaçlanabilmektedir. Ayrıca sisin yüzey aralarına nüfuz etme 
yeteneği yüksek olduğundan hastalık ve zararlı kontrolünde etkili sonuçlar alınmaktadır. 
Kapalı alan için genellikle 400 m3’lük birim hacim için 1 litre ilaç uygulanmaktadır. Ancak bu 
büyük sisleme oranına karşılık ilacın solunum yoluyla vücuda geçme tehlikesi sözkonusudur. 
Bu nedenle seralarda sisleme yapıldıktan sonra en az 5–6 saat sera kapalı tutulmalıdır. 
İlaçlama sırasında ve seraya girilecekse sonrasında mutlaka koruyucu maske ve elbise 
kullanılmalıdır. 
 Sisleyicinin verdisi ve dozu doğru ayarlanmalıdır. Bitki yaprakları sisleme sırasında 
kuru olmalı ve yüksek nem bulunmamalıdır. Sıcaklık ise 18–29 ºC arasında olmalıdır. Bu 
nedenle sisleme için akşam saatleri tercih edilmelidir. 
• 
Döner diskli memeye sahip pülverizatörler ile (bazı modellerde küçük bir fan 
bulunabilmektedir) ULV ve LV hacimlerinde küçük damlalarla ilaçlama yapılmaktadır. 
Pülverizatör tarafından üretilen damla çapları standart olduğu için bitkide iyi bir kaplama elde 
edilebilmektedir. Bu pülverizatörlerle ilaçlama yapılmadan önce bölüm 1.’de anlatılan meme 
verdisi ve ilaç normunu belirlemedeki işlem basamakları takip edilmelidir. İlaçlamayı yapan 
kişinin yürüyüş hızı da ilerleme hızı olarak göz önünde bulundurulmalıdır. Hesaplanacak ilaç 
normuna ve doza uygun olarak gerekli ilaç depoya konulmalıdır. 
Sırtta taşınan pülverizatörler mekanik veya motorlu olabilmektedir. Kullanım ve 
kalibrasyonları bölüm 3 ‘te anlatılmıştır. 
Bu pülverizatörlerin dışında üzerinde, elektrik veya benzinli motoru bulunan arabalı tip küçük 
pülverizatörlerin de kullanımı söz konusudur. İlaçlama bir tabanca yardımıyla, düşük basınç 
altında üretilen iri damlalar ile yapılmaktadır. Kalibrasyonu bölüm 3’te anlatılmıştır. 
7.Damla Sulama Sistemleri ile Pestisit Uygulamaları 
Damla sulama, noktasal ya da hat şeklindeki kaynaklar ile aracılığı düşük basınçlarda bitkinin 
kök bölgesine eşit miktarda su temin etmek için kullanılan bir sistemdir. Bu sistemler ile 
uygulanması tavsiye edilen pestisitleri kullanılarak zararlı etmenlere karşı ilaçlama da 
yapılabilir. Çoğu zaman hava ve arazi koşullarına bağlı kalmaksızın tekdüze bir dağılım ile 
ilaçlama imkanının bulunması, yoğun vejetatif dönemlerde uygulama kolaylığı, operatörün 
kimyasallara daha az maruz kalması, traktör ve ekipmanla geçişe bağlı toprak sıkışmasının 
azaltılması gibi yararları bulunmaktadır.  
Damla sulama ile ilaçlama sistemlerinde de uygun ekipman kullanımı ve kalibrasyon son 
derece önemlidir. Temel olarak bu sistemler tek parça halinde işletilen iki farklı bölümden 
oluşmaktadır. Birinci bölümün komponentleri tipik bir sulama sisteminde olduğu gibidir: 
 Ana su kaynağı 
 Ana su pompası 
 Su filtre sistemi 
 Geri akış önleme valfi 
 Basınç göstergesi 
 Düşük basınç kapatma vanası  
 Düşük basınç sensörü / kapatma düğmesi  
 Basınç tahliye valfi 
 Çeşitli çapta hortumlar ve tüpler 
Bitki Sağlığı Araştırmaları Daire Başkanlığı 
11 
T A G E M
Bitki Zararlıları Standart İlaç Deneme Metotları  
İkinci bölümün komponentleri ise sulama ekipmanına ek olarak sisteme bitki koruma ürünü 
enjeksiyonu öncesinde ihtiyaç duyulacak parçalardır: 
 Kimyasal karışım deposu 
 Herhangi bir kimyasal çözelti sızıntısını engellemek için muhafaza 
 Düşük basınçlarda sabit akış oranını sağlamak için pompa veya cihaz 
  Geri akış önleme valfi 
 Alçak basınç kapatma vanası 
Yukarıdaki komponentlerden oluşan sistem Şekil 1’ de verilmiştir. 
Şekil 1. Damla sulama sistemi ve enjeksiyon sistemi 
Kalibrasyon 
1-Zamanlama: 
Minimum enjeksiyon zamanı, ihtiyaç duyulan suyun pestisit enjeksiyon pompasından en 
uzaktaki dağıtıcıya ulaşması için gerekli olan süredir. Bu süreyi doğru belirlemek için sabun 
ya da gıda boyası karıştırılmış yaklaşık 4 litre su sisteme enjekte edilir. Başlangıç  ve son 
dağıtıcıdan bu karışımın çıktığı bitiş süresi kaydedilerek sistemin doldurulması için gerekli 
zaman bulunmuş olur. Bu süreden daha azı bitkilere eşit olmayan ilaç dağılımına sebep olur. 
Genel bir kural olarak her bir sulama bölgesi için enjeksiyon süresi 2 saatten daha uzun 
olmamalıdır. Ayrıca pestisit enjeksiyon için sulama döngüsünün 1/3 ‘lük dilimi 
hedeflenmelidir. Örneğin; 180 dakikalık sulama süresinin ilk 60 dakikasından sonraki zaman 
dilimi enjeksiyon için seçilmelidir. Tıkanmaları engellemek için enjeksiyon son filtrelerden 
önceki bir noktada yapılmalıdır. 
Bitki Sağlığı Araştırmaları Daire Başkanlığı 
12 
T A G E M
Bitki Zararlıları Standart İlaç Deneme Metotları  
2-Sulama sistemine enjekte edilecek pestisit miktarının hesaplanması: 
Damla sulama sistemine enjekte edilecek pestisit miktarının hesaplanması için öncelikle 
ıslatılacak alanın belirlenmesi gerekmektedir. Damla sulama sistemi ile boş alanda (malçsız) 
enjekte edilecek pestisit miktarının hesaplanması için; Bitki sıra üzerine bitkilerin kök 
bölgelerini ıslatmak için yeterli su uygulandıktan sonra ıslatılmış sıranın genişliği ölçülür. 
Sulanacak sıraların toplam uzunluğu ıslatılmış sıranın genişliği ile çarpılarak toplam ıslatılmış 
alan bulunur. Sisteme enjekte edilecek pestisit miktarı bu alana göre hesaplanmalıdır. İlacın 
etiketinden dekara uygulama dozu ile toplam alan çarpılarak sulama suyuna enjekte edilecek 
pestisit miktarı hesaplanır. 
A = b x h x 0,001 
A: Toplam ıslatılan alan (da) 
b: Islatılan sıranın genişliği (m) 
h: Sulanacak sıraların toplam uzunluğu (m) 
m= A x D 
m: Enjekte edilecek pestisit miktarı (ml) 
D: İlaç dozu (ml/da)   
Örnek: Damla sulama sistemi ile sulanan toplam 50 sıralık bir alanda ıslatılan tek bir sıranın 
genişliği b=0,75 m ve uzunluğu h= 50 m,  kullanılacak pestisitin dozu 125 ml/da ise; 
A= 0,75 x 50 x 50 x 0,001= 1,87 da 
m= 1,87 x 125= 233,75 ml’ dir. 
Bitki Sağlığı Araştırmaları Daire Başkanlığı 
13 
T A G E M
Bitki Zararlıları Standart İlaç Deneme Metotları  
EK-2: 
BİTKİ ZARARLILARI FİTOTOKSİSİTE REHBERİ 
Bu rehber Türkiye Bitki Zararlılarına Karşı Zirai Mücadele Standart İlaç Deneme Metotları 
için fitotoksitenin belirlenmesi amacıyla hazırlanmıştır. 
1. Tanımı 
Fitotoksite, bir bitki koruma ürününün bitkide geçici veya uzun süreli zarar oluşturma 
kapasitesidir.  
2. Fitotoksitenin Değerlendirilmesi 
Bir kültür bitkisi veya ürününe bir bitki koruma ürününün fitotoksitesinin değerlendirilmesi 
biyolojik etkinlik raporunun ayrılmaz bir parçasıdır.  
Bitki koruma ürünlerinin fitotoksite değerlendirilmesinde ilk önce bitkideki renk değişimine 
bakılır. Renk değişikliği söz konusu ise 5. maddede yer alan kültür bitkisi bazında hazırlanan 
fitotoksite ile ilgili kriterler incelenir. 
Fitotoksiteden kaynaklanan belirtilerle, tohum veya toprak kaynaklı etmenler tarafından 
oluşturulan belirtileri birbirinden ayırmak zor olduğu için, toprağa veya tohuma doğrudan 
uygulanan bitki koruma ürünleri için de seçicilik denemeleri rutin olarak yürütülmelidir.  
Seçicilik denemeleri fitotoksiteyi ölçmek üzere tavsiyesi istenen dozda ve uygulamada üst 
üste ilaçlamalarla karşılaşılabileceği düşünülerek iki katı dozda yapılır. Bu durumda 
genellikle belirtilerin yanı sıra verim üzerine etkiler de değerlendirilir.  
Aynı bitkiye, ikinci ürüne ya da komşu bitkiye kullanılan farklı bitki koruma ürünleri 
arasındaki etkileşimler veya bir önceki ürüne yapılan uygulamadan kalan kalıntılar sonucunda 
da fitotoksite meydana gelebilir. Gerektiğinde bu faktörler göz önüne alınmalıdır. 
Sonuç olarak fitotoksite değerlendirmesiyle ilgili olarak çeşit seçiminin de önemli olduğu 
vurgulanmalıdır. Farklı çeşitlere fitotoksitenin karşılaştırılabilmesi için bir dizi özel deneme 
kurmak yararlı olabilir.  
3. Genel Fitotoksite Belirtilerinin Tanımları  
Fitotoksite etkileri bitki gelişimi boyunca her hangi bir zamanda veya hasatta görülebilir. Bu 
belirtiler geçici veya kalıcı olabilir. Belirtiler bütün bitkiyi etkileyebileceği gibi bitkinin kök, 
yaprak vb. herhangi bir organında görülebilir. Bu durum açıkça belirtilmeli ve mümkünse 
görsel olarak belgelenmelidir. 
Belli başlı fitotoksite belirtileri şunlardır: 
Renk değişmesi: Bütün bitkinin veya bazı kısımlarının sararma, beyazlaşma, renk 
koyulaşması veya açılması, kahverengileşme veya kızarıklık gibi renk değişiklikleri 
Bitki gelişme dönemlerinde sapmalar: Gelişmede duraklama veya gecikme, uyanma, 
çiçeklenme, meyve bağlama, olgunlaşma gibi dönemlerdeki gecikmeler veya sapmalar, 
yaprak, çiçek, meyve vb. gibi organların görülmemesi 
Ölü Doku (Nekroz) Oluşumu: Ölü doku, organ ve dokuların bölgesel ölümüdür. Başlangıçta 
genellikle renk değişmesi olarak görünür. Daha sonra ölü doku noktaları yaprak üzerinde 
delikler bırakarak dökülür. 
Şekil bozuklukları: Bitkide veya bazı kısımlarında görülen kıvrılma, bodurluk, uzama, 
hacimde değişme gibi normalden farklılaşmalardır. Solma da bu gruba girer. 
Bitki Sağlığı Araştırmaları Daire Başkanlığı 
14 
T A G E M
Bitki Zararlıları Standart İlaç Deneme Metotları  
4. Genel Fitotoksite Belirtilerini Değerlendirme Yöntemleri 
Seyrelme: Fidan sayısında azalma 
Gelişme dönemlerine erken veya geç ulaşma: Bitkilerin %50’sinin belirli bir gelişme 
dönemine ulaştığı gün sayısı olarak veya belirli bir sürede bir gelişme dönemine ulaşmış bitki 
sayısı olarak. 
Gelişmede gerileme veya hızlanma: Bazı organların sayısında, uzunluğunda ve çapında 
oransal veya kesin ölçümler.  
Renkte değişmeler, nekroz ve deformasyon: Parsel veya birim alan başına etkilenen bitki 
veya bitki kısımlarının sayısal, skala kullanımı (örneğin; hiç yok, hafif, orta, çok) ile, 
etkilenen yüzey alan oranı veya şahit ile karşılaştırılmak suretiyle belirtilir.  
5. SEÇİCİLİK DEĞERLENDİRMELERİNDE KULLANILACAK KRİTERLER 
Fitotoksite; denenen bitki koruma ürününün etki şekli, uygulama zamanı vb. gibi özellikler 
esas alınarak aşağıda belirtilen uygun parametreler seçilmek suretiyle değerlendirilmelidir. 
MEYVE AĞAÇLARI İÇİN 
a. Belirli gelişme dönemlerine ulaşmada, tomurcuklanmada, çiçeklenmede, meyvenin renk 
değiştirmesinde ve meyvenin olgunlaşmasında gecikme 
b. Çiçek ve meyve dökmede hızlanma, 
c. Çiçek ve yaprak tomurcuğu sayısında azalma, 
d. Olgunlaşmadan önce ve olgunlaştıktan sonra düşen meyve sayısında artma, 
e. Yaprak ayasının tamamında kloroz, renk açılması vb. gibi anormal renk oluşumları, 
f. Yaprak damarlarında, damar aralarında, uçlarında veya kenarlarında lokal renk bozukluğu 
veya anormal renk oluşumu, 
g. Bir yıllık sürgünlerde renk bozukluğu veya anormal renk oluşumu,  
h. Bir yıllık sürgünlerdeki yaprak kenarlarında, damar boyunca ve yaprak ayasında nekroz 
oluşumu, 
ı. Yaprak veya yıllık sürgünlerde kısalma, çalılaşma ve kıvrılma, yaprak ayasında solgunluk, 
şişkinlik ve kıvrılma, damarların şekil ve yerinde değişiklikler, petiol, yaprak sapı ve yaprak 
ayasının bir birine yapışması gibi deformasyonların oluşması, 
i. Hasat zamanı meyvede lekelenme (1-4 skalası kullanılabilir) 
1  leke yok 
2  meyve yüzeyinin %10’u lekeli 
3  meyve yüzeyinin %10-30’u lekeli 
4  meyve yüzeyinin %30’undan fazlası lekeli 
BAĞ İÇİN 
a. Belirli gelişme dönemlerine ulaşmada, tomurcuklanmada, çiçeklenmede, meyvenin renk 
değiştirmesinde ve meyvenin olgunlaşmasında gecikme 
b. Çiçek ve yaprak tomurcuğu sayısında azalma, 
c. Yaprak ayasının kenarlarında, damarlarında, ayanın iç kısımlarında renk bozukluğu veya 
lokalize olmuş lekeler, 
Bitki Sağlığı Araştırmaları Daire Başkanlığı 
15 
T A G E M
Bitki Zararlıları Standart İlaç Deneme Metotları  
d. Genç sürgün ve dallarda renk bozukluğu ve nekroz oluşumu, 
e. Odunsu dokuda renk bozukluğu ve nekroz oluşumu (doku içindeki renk bozukluğunu 
gösterir ) 
f. Tüm bitkide çalılaşma, kıvrılma, boğum aralarının kısalması ve solgunluk gibi 
deformasyonlar 
g. Yapraklarda çalılaşma, kıvrılma, şişme, şemsiye şekli alma ve damarlarda büzüşme gibi 
deformasyonlar 
ENDÜSTRİ VE SÜS BİTKİLERİ 
a. Belirli gelişme dönemlerine ulaşmada, tomurcuklanma, taraklanma, çiçeklenme, koza 
oluşturmada gecikme ve azalma, 
b. Tarak, çiçek, tomurcuk ve koza dökmede hızlanma, 
c. Tarak, çiçek ve yaprak tomurcuğu sayısında azalma, 
d. Yaprak ayasının tamamında kloroz, renk açılması vb. gibi anormal renk oluşumları, 
e. Yaprak damarlarında, damar aralarında, uçlarında veya kenarlarında lokal renk bozukluğu 
veya anormal renk oluşumu, 
f. Yapraklarda çalılaşma, kıvrılma, şişme, şemsiye şekli alma, damarlarda büzüşme, bamya 
yapraklılık oluşumu gibi deformasyonlar 
g. Çiçeklerde şekil bozuklukları, renk bozulmaları, çiçeklerin tam açılmaması 
h. Kozaların sağlıklı açılamaması ve küçük kalması 
SEBZE, YEM BİTKİLERİ VE PATATES 
a. Bitkilerde fide öneminde ve/veya gelişme dönemine ulaştığında, çiçeklenmede, 
yapraklarda, meyvenin renk değiştirmesinde ve meyvenin olgunlaşmasında gecikme 
b. Çiçek, meyve ve yaprak dökmede hızlanma, 
c. Çiçek ve yaprak tomurcuğu sayısında azalma, 
d. Olgunlaşmadan önce ve olgunlaştıktan sonra düşen meyve sayısında artma, 
e. Yaprak ayasının tamamında kloroz, renk açılması vb. gibi anormal renk oluşumları, 
f. Çiçek, meyve görünümünde ve yapısında; Yaprak damarlarında, damar aralarında, 
uçlarında veya kenarlarında oluşabilecek lokal renk bozukluğu veya anormal renk oluşumu 
h. Sürgünlerdeki yaprak kenarlarında, damar boyunca ve yaprak ayasında nekroz oluşumu, 
ı. Yaprak veya sürgünlerde kısalma, çalılaşma, kıvrılma, solgunluk, şişkinlik ve kıvrılma; 
damarların şekil ve yerinde değişiklikler, petiol, yaprak sapı ve yaprak ayasının bir birine 
yapışması gibi deformasyonların oluşması, 
i. Hasat zamanı meyvede lekelenme (1-4 skalası kullanılabilir) 
1  leke yok 
2  meyve yüzeyinin %10’u lekeli 
3  meyve yüzeyinin %10-30’u lekeli 
4  meyve yüzeyinin %30’undan fazlası lekeli 
Bitki Sağlığı Araştırmaları Daire Başkanlığı 
16 
T A G E M
Bitki Zararlıları Standart İlaç Deneme Metotları  
HUBUBAT 
a. Kardeş/bitki sayısında azalma, belirli gelişme dönemlerine ulaşmada, (çiçeklenmede/tepe 
püskülü oluşumu, koçan bağlama) olgunlaşmada gecikme,  
b. Çiçek organları, başak, panikül/tepe püskülü çıkartan bitki sayısında azalma, 
c. Yapraklarda renk bozukluğu, daha açık veya koyu yeşil renk veya beyazlaşma,  
d. Yapraklarda ölü doku oluşumu, deformasyonlar, 
e. Bitki boyunda değişim ve gövde deformasyonları, 
f. Çiçeklerde deformasyonlar (çift veya çatallaşmış başak, ilave başakçıklar vb.) 
g. Sapa kalkamama ve çiçek durumunun oluşmaması 
h. Verime etki 
ı. Çimlenme ve sürme gücü ve hızına etkiler (tohum ilaç denemelerinde) 
DEPO   
a. Çimlenme, sürme gücü ve hızına etkiler 
b. Üründe renk bozukluğu veya anormal renk oluşumu 
c. Üründe lekelenme 
d. Koku ve tat yönünden değişim gözlemlenmeli 
e. Üründe şekerlenme 
f. Meyve sertliği 
g. Üründe nem miktarı  
h. Ürünün asitliği (gibi kriterleri de ekleyebiliriz. Dilek Turanlı) 
GENEL ZARARLILAR 
Denenen ilacın uygulama şekli, formülasyonu ve konukçusu dikkate alınarak yukarıdaki 
parametrelere göre fitotoksik yönden değerlendirilmelidir. 
Bitki Sağlığı Araştırmaları Daire Başkanlığı 
17 
T A G E M
