Bitki Sağlığı Araştırmaları Daire Başkanlığı 
1
Endüstri ve Süs Bitkileri Hastalıkları Zirai Mücadele Teknik Talimatları 
T A G E M
Bitki Sağlığı Araştırmaları Daire Başkanlığı 
2
Endüstri ve Süs Bitkileri Hastalıkları Zirai Mücadele Teknik Talimatları 
İÇİNDEKİLER 
 
İÇİNDEKİLER………………………………………………………………………………………………2 
 
AYÇİÇEĞİNDE KÖMÜR ÇÜRÜKLÜĞÜ Macrophomina phaseolina (Tassi) Goid.…………………...3 
 
AYÇİÇEĞİ MİLDİYÖSÜ Plasmopara halstedii (Farl.) Berl. &De Toni………………………………….5 
 
AYÇİÇEĞİ PASI Puccinia helianthii (Schw.)………………………………………………………………9 
 
AYÇİÇEĞİNDE SİYAH GÖVDE LEKESİ Phoma macdonaldii Boerema……………………………...12 
 
ÇINAR KANSERİ Ceratocystis platani (J.M. Walter) Engelbr. & T.C. Harr. [Synm: Ceratocystis 
fimbriata f.sp. platani (C. May & J.G. Palmer)]…………………………………………………………....14 
 
ÇİMLERDE TOPRAK KÖKENLİ HASTALIKLAR Rhizoctonia spp., Fusarium spp., Bipolaris spp., 
Pythium spp.………………………………………………………………………………………………….17 
 
ÇİMLERDE YAPRAK YANIKLIĞI Bipolaris spp., Curvularia spp.……………………………………20 
 
GÜL MİLDİYÖSÜ Peronospora sparsa Berk.……………………………………………………………..22 
 
KANOLADA KARABACAK (GÖVDE KANSERİ) Phoma lingam (Tode) Desm. (=Leptosphaeria 
maculans (Desm.) Ces and De Not ve L. biglobosa)………………………………………………………..25 
 
KARANFİLDE TOPRAK KÖKENLİ FUNGAL HASTALIKLAR……………………………………..28 
 
KEKİKTE KÜLLEME Golovinomyces biocellatus (Ehrenb. V. P. Heluta)……………………………...30 
 
PAMUKTA FİDE KÖK ÇÜRÜKLÜĞÜ Rhizoctonia solani J.G. Kühn., Fusarium spp., Alternaria spp., 
Macrophomina spp., Verticillium spp., Aspergillus niger Van Tieghen…………………………………...32 
 
PAMUKTA Verticillium SOLGUNLUĞU Verticillium dahliae Kleb.…………………………………...36 
 
SOYADA CERCOSPORA YAPRAK LEKESİ VE YANIKLIĞI Cercospora sojina Hara, Cercospora 
kikuchii T. Matsu & Tomoyasu……………………………………………………………………………..38 
 
SOYADA KÖMÜR ÇÜRÜKLÜĞÜ Macrophomina phaseolina (Tassi) Goid…………………………...41 
 
SÜS BİTKİLERİNDE KURŞUNİ KÜF Botrytis spp.…………………………………………………......43 
 
SÜS BİTKİLERİNDE KÜLLEME Erysiphe spp., Podosphaera spp., Phyllactinia spp., Uncinula spp., 
Sphaerotheca spp., Microsphaera spp., Oidium spp. ve Leveillula spp.…………………………………...45 
 
SÜS BİTKİLERİNDE YAPRAK LEKESİ Alternaria spp., Septoria spp., Cercospora spp.……………48 
 
ŞEKER PANCARINDA CERCOSPORA YAPRAK LEKE HASTALIĞI Cercospora beticola Sacc…51 
 
ŞEKER PANCARINDA ÇÖKERTEN/KÖK YANIKLIĞI [Rhizoctonia solani Kühn., Phoma betae 
A.B. Frank (syn. Pleospora bjoerlingii Byford.) Pythium spp., Fusarium spp.]………………………….54 
 
ŞEKER PANCARINDA KÜLLEME Erysiphe betae (Vaňha) Weltzien (synonym: Erysiphe 
polygoni)………………………………………………………………………………………………………60 
 
ŞERBETÇİOTU KÜLLEMESİ Podosphaera macularis (Wallr.:Fr.) U. Braun & S. Takamatsu 
(=Sphaerotheca macularis (Wallr.:Fr.) Lind ,=Sphaerotheca humuli (DC.) Burrill)…………………….63 
 
YERFISTIĞINDA AFLATOKSİN Aspergillus flavus, Aspergillus parasiticus………………………….65 
 
YERFISTIĞINDA CERCOSPORA YAPRAK LEKESİ Cercospora arachidis Henn. ve Cercospora 
personata (Berk. & M.A. Curtis) Ellis……………………………………………………………………...68 
 
YERFISTIĞINDA KÖKBOĞAZI ÇÜRÜKLÜĞÜ Aspergillus niger Tiegh.............................................71 
T A G E M
Bitki Sağlığı Araştırmaları Daire Başkanlığı 
3
Endüstri ve Süs Bitkileri Hastalıkları Zirai Mücadele Teknik Talimatları 
AYÇİÇEĞİNDE KÖMÜR ÇÜRÜKLÜĞÜ 
Macrophomina phaseolina (Tassi) Goid. 
1. TANIMI VE YAŞAYIŞI 
Macrophomina phaseolina, ayçiçeğinde kömür çürüklüğü hastalığına neden olan, toprak ve 
tohum kaynaklı fungal bir patojendir. ‘Özükuru hastalığı’ olarak da bilinmektedir. Hastalık 
etmeni toprakta serbest halde veya bitki artıklarında mikrosklerot şeklinde kışlar. 
Mikrosklerotlar yuvarlak şekilli ve siyah renkli dayanıklı yapılardır. Fungus toprakta en az 2 
yıl canlılığını sürdürebilir. İlk enfeksiyonlar mikrosklerotlarla gerçekleşir. Hastalık şiddeti 
toprakta bulunan canlı mikrosklerotların sayısı ile doğrudan ilişkilidir. Uygun koşullar altında 
mikrosklerotlar çimlenerek, doğal açıklıklardan ve yaralardan konukçu bitkiye giriş yapar. 
Konukçu dokusuna giriş yapan hif önce hücrelerarası gelişir daha sonra iletim demetlerinde 
kolonize olur. Fungusun oluşturduğu mikrosklerotlar iletim demetinin tıkanmasına neden 
olur. Topraktan su ve besin elementlerinin alımının engellenmesi sonucu bitkide solgunluk ve 
ölüm gerçekleşir. 
Hastalık toprak sıcaklığı 30°C’nin üzerine çıktığında ve kurak koşullarda iyi gelişir. Bununla 
birlikte bitkide meydana gelen su stresi ve açılan yaralar da hastalık şiddetinin artmasına 
neden olmaktadır. 
2. BELİRTİLERİ, EKONOMİK ÖNEMİ VE YAYILIŞI 
Fungus ayçiçeğinde fide yanıklığı, çökerten, kök çürüklüğü ve gövde çürüklüğüne neden olur. 
Etmen, bitkileri tohum, fide ve olgun bitki döneminde hastalandırabilir. Eğer hastalık 
tohumda görülürse tohumlar çimlenmeyebilir, fide döneminde görülürse bitkiler solar ve ölür. 
Genç fidelerde hastalık belirtileri hipokotillerde kahverengi lezyonlar şeklinde başlar. Daha 
sonra hastalıklı bitkilerin yaprakları küçük, solgun ve kahverengimsi renge dönüşür. Olgun 
bitkilerde ise hastalık, sararma ve solgunluk şeklinde belirti gösterir. Kök boğazı ve gövdeye 
yakın kısmında kahverengi-siyah renklerde lezyonlar görülür (Şekil 1). Bu belirtilere sahip 
bitkilerin gövdesi boyuna kesildiğinde iğne başı büyüklüğünde siyah renkli mikrosklerotlar 
görülür. Hastalıklı bitkiler çoğunlukla erken olgunlaşır ve sağlıklı bitkiye göre daha ince 
gövdeli ve küçük tablalıdır. Yapraklar dökülmez, bitki üzerinde kalır. Hastalık belirtileri ilk 
olarak tarladaki kuru kalmış alanlarda gözlenir. Kömür çürüklüğü hastalığının en karakteristik 
belirtisi kök ve gövde içindeki mikrosklerotlardır.  
Ayçiçeği tarımı yapılan alanlarda özellikle Trakya bölgesinde hastalık görülmektedir. 
T A G E M
Bitki Sağlığı Araştırmaları Daire Başkanlığı 
4
Endüstri ve Süs Bitkileri Hastalıkları Zirai Mücadele Teknik Talimatları 
Şekil 1. Ayçiçeğinde kömür çürüklüğü hastalığının kök boğazındaki belirtisi 
3. KONUKÇULARI 
Fungus ayçiçeğinin dışında soya fasulyesi, sorgum, mısır, susam, tütün, pamuk, domates, 
börülce, mercimek, kavun, kadife çiçeği gibi çok sayıda kültür bitkisinde de hastalık 
oluşturmaktadır.  
4. MÜCADELESİ 
4.1. Kültürel önlemler 
- Hastalıktan ari tohum kullanılmalıdır. 
-Hastalığın görüldüğü tarlalarda 2-3 yıl konukçusu olmayan bitkilerle münavebe yapılmalıdır. 
- Dayanıklı çeşit tercih edilmelidir. 
- Özellikle sıcak aylarda bitkileri su stresine sokmayacak şekilde düzenli sulama yapılmalıdır. 
- Hastalıklı bitki artıkları ortamdan uzaklaştırılmalıdır. 
- Derin sürüm yapılarak mikrosklerotlar toprağa gömülmelidir.  
4.2. Kimyasal Mücadele 
Bu hastalığa karşı etkili bir kimyasal mücadele yöntemi bulunmamaktadır. 
©T. Hilal Çiftçigil 
T A G E M
Bitki Sağlığı Araştırmaları Daire Başkanlığı 
5
Endüstri ve Süs Bitkileri Hastalıkları Zirai Mücadele Teknik Talimatları 
AYÇİÇEĞİ MİLDİYÖSÜ 
Plasmopara halstedii (Farl.) Berl. &De Toni 
1. TANIMI VE YAŞAYIŞI 
Ayçiçeği mildiyösü hastalığına Plasmopara halstedii (Farl.) Berlese et de Toni fungal etmeni 
neden olmaktadır. Hastalık etmeni toprak, tohum ve hava kaynaklıdır. Etmenin dünya 
genelinde 44 ırkının olduğu bilinmektedir.  
Etmen, tohumda misel ve oospor, bitki artıklarında ise oospor olarak kışlar. Oosporlar 
toprakta 5-10 yıl canlılığını sürdürebilir. İlkbaharda 15-20°C sıcaklık ve nemli koşullarda 
zoosporangiumlar oluşur. Daha sonra oluşan zoosporlar toprak suyunda hareket ederek 
bitkilerin toprak altı kısımlarından giriş yaparak primer enfeksiyonlar başlamış olur 
(Şekil 1).  
Daha sonra fungus miselleri, bitki içerisinde hücreler arasında beslenerek yukarıya doğru 
ilerler ve sistemik olarak kolonize olur. Sistemik enfeksiyonlar tohumlar çimlendikten 2-
3 hafta sonrasına kadar gerçekleşir, bitki olgunlaştıkça hastalığa dirençli hale gelmeye 
başlar. %70-80 nisbi nemde yaprakların altında oluşan fungal örtü (sporangium) yağmur 
ve rüzgârın etkisiyle dağılarak sekonder enfeksiyonları gerçekleştirirler.  
Elverişli koşullar ortadan kalktığında etmen oospor formuna geçerek yaşamını devam ettirir. 
Şekil 
1. 
Plasmopara 
halstedii 
sporangiofor 
ve 
sporangiumları 
2. BELİRTİLERİ, EKONOMİK ÖNEMİ VE YAYILIŞI 
Hastalık belirtileri, etmenin bitkiyi yakaladığı döneme göre değişmektedir. Etmen tohumla 
taşınabildiğinden ve ayrıca bitki artıkları üzerinde kışlayabildiğinden, henüz toprak yüzeyine 
çıkmış fidelerde çökerten belirtilerine neden olabilmektedir. Bu tür bitkiler toprak yüzeyine 
devrilirler. Bu dönemi atlatan bitkilerde ise kök ve kökboğazı enfeksiyonları, sistemik 
enfeksiyonlar veya lokal yaprak lezyonları görülür. Bitkilerde görülen en yaygın belirti 
tipidir, bulaşık tarlaya uzaktan bakıldığında bodur bitkiler ve yer yer boşluklar dikkati çeker 
(Şekil 2). 
T A G E M
Bitki Sağlığı Araştırmaları Daire Başkanlığı 
6
Endüstri ve Süs Bitkileri Hastalıkları Zirai Mücadele Teknik Talimatları 
Şekil 2. Hastalıklı tarlada bodur bitkilerin 
görünüşü 
Fide döneminde enfekteli bitkiler büyürken, patojen de bu bitkilerin dokuları 
içerisinde gelişir. Diğer bitkilere göre bodur kalan bu bitkilerin yaprakları birbirine 
yaklaşmış ve dolayısı ile rozetleşmiştir. Bunun yanında enfekteli bitkilerde 
yaprakların damarları boyunca açık sarı bir renk değişimi (kloroz) de dikkati çeker. 
Nemli havalarda yapraktaki kloroz belirtilerinin altında yer alan yaprak dokularında 
etmenin beyaz renkli fungal örtüsünü (sporangium) görmek mümkündür (Şekil 3). 
Etmen, bitki içinde tablaya kadar çıkabilir ve enine kesit yapıldığında dokudaki 
fungal gelişme kahverengi çizgi şeklinde izlenebilir. Hasta bitkilerde tablaların içi 
tam dolmaz, sapları kıvrılmaz ve dik durur. Tohumların çimlenme güçleri, bin dane 
ağırlıkları ve yağ içerikleri azalır. 
Orta şiddetteki enfeksiyonlarda bitki normal gelişim gösterebilir. Bu durumda 
yapraklarda sadece klorotik lekeler görülür. Bazen dış belirtiler de görülmeyebilir. Bu 
durumda bitki boyu normal, tabla eğiktir. Buna karşın bu bitkilerin kök ve kök 
boğazında etmenin varlığı beyaz fungal örtü sayesinde anlaşılır. 
Şiddetli enfeksiyonlarda fungal örtü kotiledonlarda, kök ve kök boğazı kısımlarında 
görülür (Şekil 4). Bitkilerde %100’e varan ürün kaybına neden olabilmektedir. 
Ülkemizde başta Trakya bölgesi olmak üzere ayçiçeği tarımı yapılan hemen yer 
yerde bu hastalığa rastlamak mümkündür. 
Şekil 3. Yapraklarda kloroz (a) ve yaprak altlarında sporangiumların oluşturduğu fungal örtü (b) 
T A G E M
Bitki Sağlığı Araştırmaları Daire Başkanlığı 
7
Endüstri ve Süs Bitkileri Hastalıkları Zirai Mücadele Teknik Talimatları 
Şekil 4. Kotiledonlarda 
oluşan fungal örtü 
Hastalığın bir sonraki yıla geçişinde en önemli faktör, kışlık sporlarla bulaşmış olan tohum, 
kendi gelen bitkiler ve topraklardır. Hastalığın bir tarladan diğerine geçişinde ise bulaşık 
tohum ve tohuma karışmış bitki artıkları, rüzgâr ve rüzgârla karışık yağmurlar, taşkın sular rol 
oynar. 
3. KONUKÇULARI 
Etmen, yalnızca Asteraceae familyasına bağlı bitkilerde hastalık oluşturur. 
4. MÜCADELESİ 
4.1. Kültürel Önlemler 
- Sertifikalı tohum kullanılmalıdır. 
- Sık ekimden kaçınılmalıdır. Dekara ortalama 800-900 g tohum yeterli olmaktadır. 
- Ekim nöbeti uygulanmalıdır. Ağır bulaşık alanlarda buğday ve pancar gibi bitkilerle 7 
yıllık bir ekim nöbetine gidilmelidir. 
- Düzenli bir yabancı ot savaşımı yapılmalıdır. 
- Zayıf drenaja sahip topraklarda ayçiçeği üretiminden kaçınılmalıdır. 
- Dayanıklı çeşit ekilmelidir. 
- Tarlada görülen hastalıklı bitkiler ve hasat sonrası bitki artıkları sökülüp imha edilmelidir. 
- İki yapraklı dönemde, tarladaki hastalık oranı %30’un üzerine çıkarsa, böyle tarlaların 
sahipleri uyarılarak tarlaları sürdürülmelidir. 
4.2. Kimyasal Mücadele 
4.2.1. İlaçlama zamanı 
İlaçlama, ekimden önce tohum ilaçlaması şeklinde yapılır. 
4.2.2. Kullanılacak bitki koruma ürünleri ve dozları 
Bakanlığın “Bitki Koruma Ürünleri Veri Tabanı" ile "Bitki Koruma Ürünleri Veri Tabanı 
Mobil Uygulaması” nda yayınlanan ve tavsiye edilen bitki koruma ürünü kullanılır. 
T A G E M
Bitki Sağlığı Araştırmaları Daire Başkanlığı 
8
Endüstri ve Süs Bitkileri Hastalıkları Zirai Mücadele Teknik Talimatları 
4.2.3. Kullanılacak alet ve makineler 
Tohum ilaçlamasında, düz beton zemin, plastik leğen, beton havuz, metal bidon gibi ilaçlama 
kapları kullanılabilir. İlaç karıştırma işlemi kürek ve plastik eldivenlerle veya mekanik 
sarsıcılarla yapılabilir. 
4.2.4. İlaçlama tekniği 
Toz veya sıvı formülasyonlu preparatların 100 kg tohum için önerilen ilaç miktarı 1-1.5 litre 
su içerisinde çözündürülür ve sonrasında karıştırmayla bu ilaçlı su bütün tohuma homojen 
olarak dağıtılır. 
T A G E M
Bitki Sağlığı Araştırmaları Daire Başkanlığı 
9
Endüstri ve Süs Bitkileri Hastalıkları Zirai Mücadele Teknik Talimatları 
AYÇİÇEĞİ PASI 
Puccinia helianthii (Schw.) 
1. TANIMI VE YAŞAYIŞI  
Ayçiçeğinde pas hastalığına Puccinia heliantii (Schw.) isimli fungal patojen neden 
olmaktadır. Enfeksiyon üretim sezonu boyunca, inokulum kaynağına ve çevresel koşullara 
bağlı olarak herhangi bir zamanda meydana gelebilir. Yağışlar veya çiy nedeniyle yaprak 
üzerinde oluşan nisbi nem ve 13-30°C arasında seyreden hava sıcaklıkları enfeksiyon için 
elverişli koşullardır. Enfeksiyon oluşumu için yaprağın minimum 2 saat süreyle ıslak kalması 
gereklidir. Pas sporları, bir önceki üretim sezonundan kalma hastalıklı bitki artıklarında kışlar. 
Baharda, sporlar çimlenerek yeni enfeksiyonlar meydana getirirler. Uygun koşullar altında, 
spor üretimi ve hastalığın ilerlemesi bütün bir yıl boyunca devam eder.  
Geç dönemde ekilen duyarlı çeşitler genellikle erken ekime oranla hastalıktan daha çok 
etkilenir. Yağlık çeşitler genellikle yaygın pas ırklarına karşı çerezlik çeşitlere oranla daha iyi 
direnç göstermektedir.  
Ayçiçeği pası yalnızca ekimi yapılan ayçiçeği türleri ile yabani ayçiçeği türlerini hastalandırır. 
Yaşam döngüsünü tamamlamak için alternatif bir konukçuya ihtiyaç duymaz. Puccinia 
helianthii’nin yabani ve ekili ayçiçeği türlerinde meydana gelen yaşam döngüsünde 5 aşama 
vardır. Hastalıklı bitki artıkları üzerinde kışlayan teliosporlar bahar aylarında çimlenerek 
yalnızca mikroskop altında görülebilen basidiumları oluşturur. Basidiumlarda olgunlaşan 
basidiosporlar yaprakları enfekte ederek piknidium oluşumunu başlatır. Piknidiumların 
oluşumundan 8-10 gün sonra aeciumlar meydana gelir ve aeciosporlar rüzgarlarla taşınarak 
yeni ayçiçeği bitkilerini veya bitki kısımlarını enfekte ederler. Burada üredial püstüller 
meydana gelir ve ürediosporlar rüzgarlar aracılığıyla uzak mesafelere taşınabilirler. Şiddetli 
enfeksiyonlarda ürediosporlar ayçiçeğinin tüm toprak üstü kısımlarında görülür (Şekil 3). 
Hastalık için elverişli koşullarda üredial aşama 10-14 günde bir tekrarlanır. Hava sıcaklığının 
düşmesiyle etmen, üredial aşamadan kışlama formu olan telial aşamaya geçecektir. Baharda, 
teliosporlar çimlenerek hastalık döngüsünü devam ettirirler.  
2. BELİRTİLERİ, EKONOMİK ÖNEMİ VE YAYILIŞI 
Ayçiçeği pasında piknidiumlar çok sık görülmemekle beraber küçük (yaklaşık 6 mm), sarı 
veya turuncu renkte lekeler şeklinde kotiledonların veya alt yaprakların üst yüzünde belirir. 
Hastalık ilerledikçe, aeciumlar yapraklarda piknidiumların alt yüzünde meydana gelir. 
Aeciumlar piknidiumlarla benzer boyutta turuncu kümeler halinde görünür (Şekil 1). Eğer 
aeciumlar göründüyse, pasın en yaygın dönemi olan ürediler iki hafta içerisinde oluşur. Üredi 
püstülleri çok küçüktür (yaklaşık 1,5 mm) ve bitkide üst yapraklarda veya yaprakların alt 
yüzünde görülür. Püstüllerin içi tarçın rengi ürediosporlarla doludur, etraflarında klorotik hale 
bulunur (Şekil 2). Üretim sezonunun sonunda ürediler sert ve siyah yapılar olan teliumlara 
dönüşürler (Şekil 4). 
Ayçiçeği pası, ayçiçeğinin yaygın görülen hastalıklarından biridir. Ülkemizde Trakya 
Bölgesi’nde ayçiçeğinde mildiyöden sonra en önemli hastalık olduğu bildirilmiştir. Duyarlı 
çeşitlerde erken dönemde gerçekleşen enfeksiyonlar tabla ve tohum boyutlarına bağlı olarak 
yağ içeriği ve verimin düşmesine neden olur. 
T A G E M
Bitki Sağlığı Araştırmaları Daire Başkanlığı 
10
Endüstri ve Süs Bitkileri Hastalıkları Zirai Mücadele Teknik Talimatları 
Şekil 1.a) Yaprağın üst yüzünde yer alan piknidiumlar b) Yaprağın alt yüzünde yer alan aeciumlar 
Şekil 2. Yaprağın üst ve alt yüzünde yer alan tarçın rengi püstüller 
Şekil 3. Gövde, yaprak sapı ve tabladaki koruyucu yapraklar üzerinde yer alan ürediosporlar  
a
b
© T. Hilal Çiftigil 
© T. Hilal Çiftigil 
T A G E M
Bitki Sağlığı Araştırmaları Daire Başkanlığı 
11
Endüstri ve Süs Bitkileri Hastalıkları Zirai Mücadele Teknik Talimatları 
Şekil 4. Sert ve siyah yapıdaki teliumlar 
3. KONUKÇULARI 
Etmen yalnızca Asteraceae (Compositae) familyası bitkilerde hastalık oluşturur.  
4. MÜCADELESİ 
4.1. Kültürel Önlemler 
- Hastalığa dayanıklı çeşitler ekilmelidir. 
- Geç dönem enfeksiyonları önlemek için erken ekim yapılmalıdır.  
- Tarlada görülen hastalıklı bitkiler ve hasat sonrası bitki artıkları tarladan uzaklaştırılarak 
imha edilmelidir. 
- Yabani ayçiçeği türleriyle ve Asteraceae familyasına ait yabancı otlarla mücadele 
edilmelidir. 
- Aşırı azotlu gübrelemeden ve sık ekimden kaçınılmalıdır. 
- 3 yıllık ekim nöbeti uygulanmalıdır.  
4.2. Kimyasal Mücadele 
Hastalıkla kimyasal mücadele, yeşil aksam ilaçlaması şeklinde yapılır. 
4.2.1. İlaçlama zamanı 
İlaçlamalara hastalık için uygun hava şartları oluştuğunda ve tarlada yapraklar üzerinde ilk 
hastalık belirtileri görülür görülmez başlanır. Hastalığın seyrine göre kullanılan ilacın etki 
süresi dikkate alınarak ilaçlamalara devam edilir. 
4.2.2. Kullanılacak bitki koruma ürünleri ve dozları 
Ülkemizde bu bitkide bu hastalığa karşı henüz ruhsatlı bir bitki koruma ürünü 
bulunmamaktadır. 
4.2.3.Kullanılacak alet ve makinalar 
İlaçlamada sırt pülverizatörü (mekanik, otomatik, motorlu) kullanılır. 
4.2.4. İlaçlama tekniği 
İlaçlama sabahın erken saatlerinde, rüzgarsız ve yağışsız havalarda ve tüm bitkiyi kaplayacak 
şekilde yapılmalıdır. 
T A G E M
Bitki Sağlığı Araştırmaları Daire Başkanlığı 
12
Endüstri ve Süs Bitkileri Hastalıkları Zirai Mücadele Teknik Talimatları 
AYÇİÇEĞİNDE SİYAH GÖVDE LEKESİ 
Phoma macdonaldii Boerema 
1. TANIMI VE YAŞAYIŞI 
Ayçiçeğinde siyah gövde lekesi hastalığına tohum kaynaklı Phoma macdonaldii (Eşeyli 
formu Plenodomus=Leptosphaeria lindquistii) fungusu neden olmaktadır. Etmen, kışı 
hastalıklı bitki artıklarında miselyum ya da piknit olarak geçirir. Açık kahverengiden koyu 
kahverengiye kadar değişen renkte piknidyumlar dikkatli bakıldığında çıplak gözle 
görülebilirler. 
Fungus bitkiye stoma gibi doğal açıklıklardan ya da mekanik zararlanmalar sonucu açılan 
yaralardan girer. Konidiler yağmur sularıyla yayılır. Etmen tohuma kadar geçer ve primer 
inokulum kaynağı olarak önemlidir. Primer infeksiyonları ilkbaharda piknidyumlardan toplu 
olarak çıkan pikniosporlar gerçekleştirir. Hastalığın gelişmesi ve yayılmasında sıcaklık, nem 
ve yağış önemli faktörlerdir. Hastalık 20-30°C sıcaklık ve yüksek nemde hızlı gelişir. 
Çiçeklenme sonrasındaki yağışlar enfeksiyon şiddetini arttırır. 
2. BELİRTİLERİ, EKONOMİK ÖNEMİ VE YAYILIŞI 
Hastalığın belirtileri yaprak, yaprak sapı, gövde ve tablada görülebilir. Hastalıklı bitkilerin 
gövdesinde 4-5 cm uzunluğunda oval siyah lekeler oluşur ve tipik olarak yaprak ve 
yaprakların gövdeye bağlandığı kısımlarda hastalık lezyonları görülür (Şekil 1-2). Hastalık 
için uygun koşullar oluştuğunda tüm gövde siyah lekelerle kaplanabilir. Hastalığın ilerleyen 
dönemlerinde lekeler üzerinde siyah küçük piknitler karakteristiktir. Yaprak sapındaki bu 
belirtiler yaprak kenarlarına doğru yayılır ve tüm yaprağı kaplar. Bu tip yapraklar sapa 
bağlandığı kısımlardan başlayarak kurur ve dökülür.  
Şekil 1-2. Ayçiçeğinde siyah gövde lekesi hastalığının belirtileri 
Hastalıklı bitkilerin tablaları sağlıklı bitkilere oranla daha küçük olup, dane tutumu ve 
danelerin yağ oranı da düşüktür. Hastalık, iklim koşulları uygun olduğunda tüm üretim sezonu 
boyunca görülebilir ancak yaz sonunda gövdedeki lezyon belirtileri ortaya çıkana kadar fark 
edilmez. Hastalık belirtileri genellikle yüzeyseldir ve öz dokusunda zararlara yol açmaz. 
T A G E M
Bitki Sağlığı Araştırmaları Daire Başkanlığı 
13
Endüstri ve Süs Bitkileri Hastalıkları Zirai Mücadele Teknik Talimatları 
Ancak Apion spp. ve Cylindrocopturus spp. larvaları bitkinin öz dokusuna etmenin sporlarını 
taşıdığında, özde de lezyonlar görülebilir.  
Ayçiçeğinde siyah gövde lekesi hastalığı %10-30 verim kaybına sebep olabilmektedir.  
3. KONUKÇULARI 
Ayçiçeği tek konukçusudur. 
4. MÜCADELESİ 
4.1. Kültürel Önlemler 
- Hastalıktan ari tohum kullanılmalı, 
- Dayanıklı çeşitler tercih edilmeli, 
- Sık ekimden kaçınılmalı, 
- 2-3 yıllık ekim nöbeti yapılmalı, 
- Hastalıklı bitkiler imha edilmeli, 
- Bitkilerin gövdesinde yara açılmasından kaçınılmalıdır. 
4.2. Kimyasal Mücadele 
Hastalıkla kimyasal mücadele, tohum ve yeşil aksam ilaçlaması şeklinde yapılır. 
4.2.1. İlaçlama zamanı 
Tohum ilaçlamalarında, tohumlar ekim sırasında veya ilacın özelliğine göre daha önceden 
ilaçlanabilir. 
Yeşil aksam ilaçlamalarına, tarla veya çevresinde yapraklar üzerinde ilk hastalık belirtileri 
görülür görülmez başlanır. Hastalığın seyrine göre kullanılan ilacın etki süresi dikkate 
alınarak ilaçlamalara devam edilir. 
4.2.2. Kullanılacak bitki koruma ürünleri ve dozları 
Bakanlığın “Bitki Koruma Ürünleri Veri Tabanı" ile "Bitki Koruma Ürünleri Veri Tabanı 
Mobil Uygulaması” nda yayınlanan ve tavsiye edilen bitki koruma ürünü kullanılır. 
4.2.3.Kullanılacak alet ve makinalar 
İlaçlamada sırt pülverizatörü (mekanik, otomatik, motorlu) kullanılır. 
4.2.4. İlaçlama tekniği 
İlaçlama sabahın erken saatlerinde, rüzgarsız ve yağışsız havalarda ve tüm bitkiyi kaplayacak 
şekilde yapılmalıdır. 
T A G E M
Bitki Sağlığı Araştırmaları Daire Başkanlığı 
14
Endüstri ve Süs Bitkileri Hastalıkları Zirai Mücadele Teknik Talimatları 
ÇINAR KANSERİ 
Ceratocystis platani (J.M. Walter) Engelbr. & T.C. Harr. 
[Synm: Ceratocystis fimbriata f.sp. platani (C. May & J.G. Palmer)] 
1. TANIMI VE YAŞAYIŞI 
Çınar Kanseri Hastalığı (Ceratocystis platani) çınar (Platanus spp.) ağaçlarında kanser, 
solgunluk ve kurumalara neden olan bir yara patojeni hastalığıdır. Çınar ağaçları biyotik veya 
abiyotik nedenlerle dal, gövde ve köklerde oluşan yaralardan enfekte olabilmektedir. 
Patojenin sporları bir yarayla temas ettiğinde çimlenir ve sağlam dokularda miselyum gelişir 
ve altındaki ksilem dokularına ilerler, hem enine hem de boyuna gelişebilmektedir. Askospor 
içeren peritesyum yapısı enfeksiyondan sonraki altı ile sekiz gün içinde (Şekil 1a-b), 
klamidosporlar ise enfeksiyondan 10-20 gün sonra, konukçunun ksilem içerisinde bol 
miktarda oluşur. Eşeysiz sporlar (Şekil 1c-d) enfeksiyondan 2-8 gün sonra, özellikle budama 
yerlerinde kül renginde tozlu bir tabaka şeklinde ortaya çıkar. Etmen, ksilem boyunca 
solgunluk patojeni olarak hareket eder ve aynı zamanda kansere neden olur. Çınar kanseri 
enfeksiyonu nedeniyle doku nekrotik hale geldikçe sekonder enfeksiyona neden olabilen 
Pestalotiopsis spp., Fusarium spp., Dendrochium spp., Sphaeropsis spp., Asterosporium spp. 
gibi diğer etmenler nekrotik dokularda kolonize olabilmektedir. 
C. platani'nin optimum gelişme sıcaklığı 25°C'dir. Yüksek nem enfeksiyon ve hastalık 
gelişimi için gerekli iken 10°C'nin altında veya 45°C'nin üzerinde fungus gelişememektedir. 
Patojen, enfekteli ağaçlarda bir yıl boyunca klamidospor olarak canlılığını devam 
ettirebilmekte, kışın toprakta 3 aydan fazla hayatta kalabilmekte, 35-40°C sıcaklıklar ise 
toprakta canlılığını olumsuz etkilemektedir. 
Şekil 1. Etmenin peritesyum (a), askospor (b), aleuriokonidi (c) ve silindirik 
endokonidi (d) yapıları (Dr. Zühtü POLAT). 
a 
b 
c 
d 
T A G E M
Bitki Sağlığı Araştırmaları Daire Başkanlığı 
15
Endüstri ve Süs Bitkileri Hastalıkları Zirai Mücadele Teknik Talimatları 
2. BELİRTİLERİ, EKONOMİK ÖNEMİ VE YAYILIŞI 
Enfeksiyon genç bitkinin ana dalında veya gövdesinde meydana geldiğinde, uzunlamasına 
çökük ve nekrotik iğ şeklinde lezyonlar görülür (Şekil 2a). Olgun ağaçlarda; genellikle önce 
seyrek, klorotik yapraklara sahip tek bir dal ve yaprakların bir kısmının aniden solması ile 
birlikte geriye doğru ölüm belirtisi göstermektedir (Şekil 2b-c). Solgunluk genellikle 
ilkbahar/yaz döneminde görülür. Yapraklar başlangıçta sararır, sonra kurur, ancak hemen 
dökülmez. Çevredeki sağlıklı yapraklardan kolayca ayırt edilebilirler. Zaman zaman bazı 
dallar tomurcuk vermez veya gelişen tomurcuklar aniden solarak ölür. Ağacın gövdesi veya 
dal kısmı, geniş lezyonlar ve sayısız yuvarlak kabuk şişkinlikleri gösterir, ardından 
uzunlamasına çatlar. Yaraların kenarları kallus oluşumu göstermezler ve genellikle mavimsi-
siyah şeritler halinde gelişirler. Eğer bir lezyon gövdeyi veya ana dalı sarmışsa, lezyondan 
uzak alanlarda kabuk, belirgin bir kızılımsı-kahverengi renk alır. Yayılan lezyonlar, floem, 
kambiyum ve genç odun tabakasını etkiler. Bitkiler tek tek veya gruplar halinde etkilenebilir. 
Tek bir enfeksiyon yeri, bir yıl içinde 2-2.5 metre uzunluğa ulaşabilir. Hastalık, 30-40 cm 
çapında bir ağacı 2-3 yılda ve büyük, güçlü bir ağacı ise 4-7 yılda öldürebilir.  
Etmen, dünyanın birçok bölgesinde tespit edilmiştir. ABD’nin çeşitli eyaletlerinde ve 
Avrupa’da (Avusturya, Belçika, Fransa, Yunanistan, Hollanda, İngiltere, İtalya, İngiltere vb.) 
binlerce çınar ağacı bu hastalıktan dolayı kesilmiştir. Yaşlı çınar ağaçlarının kesilmesi, 
kentsel peyzajı ve turizmi olumsuz etkileyebilmektedir. Hastalıklı ağaçların kentsel alanlarda 
kesilmesi veya alternatif türlerle değiştirilmesi maliyetli bir durumdur. Hastalık, dal, gövde 
veya köklerdeki yaralar aracılığıyla yayıldığı gibi bulaşık toprak suyunun köklerle emilmesi, 
kuşlar, böcekler ve köklerin birbirine teması ya da yağmur suları ile de yayılmaktadır. Etmen, 
kök kaynaşması (anastomozis), budama aletleri ve çeşitli vektörlerle sağlıklı çınar ağaçlarına 
bulaşabilmektedir. 
Şekil 2. Hastalık belirtisi gösteren ağaç gövdesinde oluşan nekrotik alan (a) ve kuruma belirtisi 
gösteren çınar ağaçları (b-c) (Dr. Zühtü POLAT). 
3. KONUKÇULARI 
Batı çınarı (Platanus occidentalis), Doğu çınarı (Platanus orientalis), Kaliforniya çınarı 
(Platanus racemosa), Londra çınarı (Platanus x hispanica) 
4. MÜCADELESİ 
4.1. Kültürel önlemler 
-Sağlıklı üretim materyali kullanılmalıdır.  
a 
b 
c 
T A G E M
Bitki Sağlığı Araştırmaları Daire Başkanlığı 
16
Endüstri ve Süs Bitkileri Hastalıkları Zirai Mücadele Teknik Talimatları 
-Dikim materyali hastalığın görülmediği bölgelerden temin edilmelidir. Fidanlıklar 
hastalıktan ari olduğu tespit edilen yerlerde kurulmalıdır.  
-Budama işleminde kullanılan alet ve ekipmanlar, budama işleminden önce ve budama 
esnasında her ağaç arasında alkol veya sodyum hipoklorid ile dezenfekte edilmelidir. 
-Hastalıklı ağaçlar kesildiğinde, tüm bitki artıkları ve talaşlar, ağacın altında bırakılmamalı, 
alandan uzaklaştırılıp yakılmalıdır. Kesim sırasında ortaya çıkan talaşların çevreye saçılması 
engellenmeli, toplanmalı ve bol miktarda sodyum hipoklorid püskürtülerek dezenfekte 
edilmelidir. 
-Endüstride ahşap yonga levha üretimi için kullanılan çınar ağaçları etmenin öldürülmesi için 
üretim sürecinde yüksek sıcaklıklarla (90-100°C) işlenmelidir. 
4.2. Kimyasal Mücadele 
4.2.1. İlaçlama zamanı 
Bu hastalığa karşı etkili bir kimyasal mücadele yöntemi bulunmamaktadır. 
4.2.2. Kullanılacak bitki koruma ürünleri ve dozları 
4.2.3. Kullanılacak alet ve makineler 
4.2.4. İlaçlama tekniği 
T A G E M
Bitki Sağlığı Araştırmaları Daire Başkanlığı 
17
Endüstri ve Süs Bitkileri Hastalıkları Zirai Mücadele Teknik Talimatları 
ÇİMLERDE TOPRAK KÖKENLİ HASTALIKLAR 
Rhizoctonia spp., Fusarium spp., Bipolaris spp., Pythium spp. 
1. TANIMI VE YAŞAYIŞI 
Ülkemizde çimlerde kök ve kökboğazı çürüklüğüne neden olan etmenlerin başında 
Rhizoctonia spp. ve Fusarium spp. gelmektedir. Bipolaris spp. ve Pythium spp. de çim 
alanlarında sorun oluşturmaktadır. Etmenler kışı spor, miselyum ve sklerot halinde yeşil bitki 
örtüsü ile toprak yüzeyi arasında kalan ölü ve canlı çimden oluşan tabaka (thatch) kısmında 
geçirirler. Bu funguslar toprak kökenli olup tohumla da taşınabilmektedir. Kesin tanıları 
ancak laboratuvar çalışmalarıyla yapılabilir. 
Rhizoctonia spp.’in hifleri dik açı oluşturacak şekilde yan dallar oluşturur. Yan dallar 
üzerinde boğumun hemen yanında bir bölme oluşur. Miseller bölmeli, gençken şeffaf sonra 
sarımtırak olup, yaşlandıkça koyu kahverengi bir renk alır. Patates Dekstroz Agar (PDA) 
ortamında gelişen koloni renkleri, kremden kahverengiye, devetüyü renginden turuncu renge 
kadar değişiklik göstererek, türler arasındaki farklılıkları ortaya koyar. Hastalık etmeni, 
türlere göre değişkenlik gösteren renk ve büyüklükte sklerot oluşturmaktadır ve bu sklerot 
yapıları ile toprakta daha uzun süre canlı kalabilmektedir. Rhizoctonia türleri bitkiyi hifleri ile 
enfekte etmektedir, spor oluşturmazlar. R. solani ve R. cerealis’de enfeksiyon ve hastalık 
gelişimi için optimum sıcaklık aralığı 21-32°C’dir. Ilık ve nemli havalarda enfeksiyon şiddeti 
de artış gösterir. R. zeae ve R. oryzae' nin neden olduğu hastalıklar ise daha çok 28-36°C 
aralığında görülmektedir.  
Fusarium türleri, kültürde bol miktarda kısa ve kalın görünümlü bölmeli makrokonidi 
oluşturur. Makrokonidiler genellikle 4-6 bölmeli olup kıvrık ya da düz olabilmektedir. Bazı 
türlerde belirgin bir ayak hücresi varken bazılarında ise bu ayak hücresi belirgin değildir. Çok 
sayıda tür mikrokonidi de oluşturabilmektedir. Bazı türler kültürde klamidospor oluşturmakta 
ve meydana getirdiği pigmentler nedeni ile somon, karmen, pembe renkler oluşturmaktadır.  
Bipolaris türlerinin konidioforları koyu kahverengi, kısa ve çoğunlukla tek veya küçük 
gruplar halinde düz veya kıvrık genellikle 3-10 bölmelidir. Toprak patojenleri kurak geçen 
uzun ilkbahar periyodundan sonraki yağışlarda şiddetli hastalık oluşturur. Oksijenin yetersiz 
olduğu ağır ve zayıf topraklarda hastalık daha fazla ortaya çıkar.  
Pythium türlerinin hifleri şeffaftır ve genellikle 5-7 mm çaptadır. Koloni renkleri beyaz-krem 
renktedir. Bölmesiz misellere ve sporangiyumlara sahiptir. Sporangia türe bağlı olarak değişik 
şekillerde (ipliğimsi, şişkin ipliğimsi, küremsi) ve boyutlarda oluşan asexuel sporlardır. Eşeyli 
devresinde ise anteridium ve oogonyumlara sahip olan bir toprak fungusudur. Pythium spp. 
oosporları ile kışlamaktadır. Fungus 27-34°C arasindaki sıcaklıkları ve nemli ortamlar tercih 
eder. 
2. BELİRTİLERİ, EKONOMİK ÖNEMİ VE YAYILIŞI 
Rhizoctonia solani çim alanlarında çapı birkaç cm’den bazen birkaç metreye kadar ulaşan 
kahverengi yama belirtilerine sebep olur. Kahverengi yama belirtisi çim alanlarında ilk olarak 
mor ya da gri-yeşil alanlar şeklinde başlar. Enfekteli yapraklar kuruduktan sonra bu alanlar 
hızla soluk bronz veya kahverengiye dönüşür ve sonuçta iç kısmı saman rengi olan etrafı koyu 
kahverengi kenarla çevrelenmiş yamalar oluşur (Şekil 1). Rhizoctonia cerealis ise çim 
yapraklarında sararma ve daha sonra kahverengileşmeye sebep olur. Bu sebeple çim 
alanlarında çapı birkaç cm’den bazen birkaç metreye kadar ulaşan yuvarlak, ortası yeşil ve 
T A G E M
Bitki Sağlığı Araştırmaları Daire Başkanlığı 
18
Endüstri ve Süs Bitkileri Hastalıkları Zirai Mücadele Teknik Talimatları 
kenarları sarı renkli yamalar oluşturur (Şekil 2). Yama belirtileri golf sahaları ve 
stadyumlarda daha net olarak gözlenir. 
Fusarium türleri; genel olarak çimlerde yaprak lekeleri, yaprak yanıklığı, kök, kök boğazı, 
stolon ve rizom çürüklükleri meydana getirmektedirler. Bu çürümeler sonucunda çim 
alanlarında düzenli, düzensiz veya yuvarlak sararmış alanlar oluşur. Fusarium nivale (= 
Microdochium nivale)’nin sebep olduğu hastalık diğer türlerden farklı olarak ‘pembe kar 
küfü’ olarak adlandırılır. Kışın soğuk havalarda, hatta çim alanları kar altında olduğu 
zamanlarda bile tipik, ortası açık renkli etrafı mor, sarı ve kahverengi renklerden oluşan bir 
hale ile çevrili belirtiler oluşturur (Şekil 3). 
Pythium spp. çim bitkisinde yaprak yanıklığı, kök ve kök boğazı çürüklükleri ve pamuksu 
yanıklık oluştururlar. Bazen çim bitkileri üzerinde etmenin miselleri görülebilir (Şekil 4). 
Özellikle golf sahaları ve stadyumlarda yuvarlak açık yeşil veya sarı halkalar şeklinde 
belirtiler oluşturur. Pythium enfeksiyonlarına karşı tüm çim bitkileri hassas olmakla beraber 
serin iklim ÇİM türlerinde genellikle daha fazla zarara neden olur. Hastalık etmeni, en şiddetli 
zararını genellikle sıcak ve nemli havalarda gerçekleştirir. Agrostis çim türlerinde, etkilenen 
çim alanları turuncu ile bronz renkte görünürler hatta duman şeklinde halkalı alanlar 
oluşabilir. Özellikle geceleri, nemli koşullar uzun süre devam ederse bozulmuş yapraklar 
keçeleşir ve üzerlerini etmenin tüylü, kabarık beyaz miselyumları kaplar. Bu dönem belirtileri 
‘‘Pamuksu yanıklık’’ olarak isimlendirilir. 
Şekil 1. Kahverengi yama (R. solani) belirtisi 
Şekil 2. Sarı yama (R. cerealis) belirtisi 
Şekil 3. Phytium yanıklığı belirtisi 
Şekil 4. Pembe yama (Microdochium nivale) 
belirtisi 
Bipolaris spp., çimlerde tüm gelişme dönemlerinde ve tüm organlarda hastalık 
oluşturabilmektedir. Bu nedenle, fungusun yaprak ile kök ve kökboğazında meydana getirdiği 
sararma ve kahverengileşmeler birleştiğinde bitkiyi tamamen çürütebilmektedir.  
T A G E M
Bitki Sağlığı Araştırmaları Daire Başkanlığı 
19
Endüstri ve Süs Bitkileri Hastalıkları Zirai Mücadele Teknik Talimatları 
3. KONUKÇULARI 
Hastalık etmenleri tüm buğdaygil bitkilerinde hastalık oluşturabilmektedir. Rhizoctonia, 
Fusarium ve Phytium türleri polifag’tır.  
4. MÜCADELESİ 
4.1. Kültürel Önlemler 
 - Gübreleme toprak analizi sonucuna göre yapılmalı, baharda aşırı azotlu gübrelemeden 
kaçınılmalıdır. 
 - Çim alanlarındaki rutubeti azaltmak için iyi bir drenaj yapılması gereklidir.  
 - Çim alanlarında hava sirkülasyonu hastalıkların baskılanması bakımından önemlidir.  
- Çim biçimi zamanında yapılmalıdır.  
 -Aşırı 
thatch 
katmanı 
köklerin 
faydalanacağı 
hava, 
su 
ve 
gübre 
alınımını 
kısıtlayabileceğinden, bitki artığı ve thatch birikimi azaltılmalı ve bunlar hemen alandan 
uzaklaştırılmalıdır 
4.2. Kimyasal Mücadele  
Bu hastalıklara karşı yeşil aksam ilaçlaması önerilmektedir. 
4.2.l. İlaçlama zamanı 
Firmasınca önerilen aralıklarla, tavsiye edilen sayı ve zamanda uygulamalar yapılır. 
4.2.2. Kullanılacak bitki koruma ürünleri ve dozları 
Bakanlığın “Bitki Koruma Ürünleri Veri Tabanı" ile "Bitki Koruma Ürünleri Veri Tabanı 
Mobil Uygulaması” nda yayınlanan ve tavsiye edilen bitki koruma ürünü kullanılır. 
4.2.3. Kullanılacak alet ve makineler 
İlaçlamalar bütün deneme alanında tekdüze dağılım sağlayacak veya doğru ilaçlama 
yapabilecek uygun bir alet veya makine ile yapılmalıdır. 
4.2.4. İlaçlama tekniği 
Yapraklar ilaçlı su ile tamamen kaplanacak şekilde yapılır. 
T A G E M
Bitki Sağlığı Araştırmaları Daire Başkanlığı 
20
Endüstri ve Süs Bitkileri Hastalıkları Zirai Mücadele Teknik Talimatları 
ÇİMLERDE YAPRAK YANIKLIĞI 
Bipolaris spp., Curvularia spp. 
1. TANIMI VE YAŞAYIŞI 
Bipolaris ve Curvularia cinslerinin eşeyli dönemi Cochliobolus olarak bilinmektedir. 
Bipolaris sorokiniana (Sacc.) Shoemaker ve Curvularia lunata (Wakker) Boedijn ülkemiz 
çim alanlarında yaprak yanıklığına neden olan en yaygın türler olarak saptanmıştır. Bipolaris 
spp. konidiosporlarının rengi koyu zeytin veya kahverengi, oval ve uçları yuvarlaktır bazı 
türlerde sporlar hafif kavislidir. Konidiosporlar, konidioforlar üzerinde tekli veya kümeler 
halinde oluşurlar, genellikle 3-10 bölmelidir (Şekil 1). Curvularia spp. konidiosporları ise 
açık veya koyu kahverengi, ortalama 24.9 µm x 10.3 µm boyutlarında ve genellikle 3 bölmeli 
ve kıvrıktır. Ortadaki bölme uçtaki bölmelerden daha geniştir (Şekil 2). Her iki etmen de 16-
400C’lerde enfeksiyon oluştursalar da optimum gelişme sıcaklıkları 25-350C’dir. Etmenler 
kışı spor ve miselyum olarak toprak, bitki materyali ve çim bitkisinin dip kısmında yeşil bitki 
örtüsü ile toprak yüzeyi arasında kalan ölü ve canlı çimden oluşan tabaka (thatch) arasında 
geçirirler. Etmenlerin sporları ve miselleri insanlar, alet ve ekipmanlar, çim alanlarında 
kullanılan çeşitli makinalar, sulama vb. işlemler ile yayılırlar. Hastalıklar tohumla da taşınır. 
Sıcak ve nemli havalarda, yaprak ıslaklığının arttığı dönemlerde enfeksiyon şiddeti de artış 
gösterir.  
Şekil 1. B. sorokiniana’nın konidiosporları (x20) 
Şekil 2. Curvularia sp. konidiosporları (x40) 
2. BELİRTİLERİ, EKONOMİK ÖNEMİ VE YAYILIŞI 
Bipolaris spp.’de hastalık belirtileri ilk olarak yapraklarda, küçük kahverengi veya siyah 
lekeler şeklinde başlar ve lekeler genişledikçe ortası beyaz, etrafı mor veya kahverengi bir 
sınırla çevrelenir (Şekil 3). Bu safhada önlem alınmazsa lezyonlar birleşir ve bitkinin kök 
boğazı ve kök kısmına doğru ilerleyerek solgunluk, sararma ve tüm bitkinin ölümüne sebep 
olur. Bu ölü bitki kümeleri çim alanlarında küçük yuvarlak, bazen şekilsiz başlangıçta sarı 
daha sonra grimsi ve kahverengi alanlar (yamalar) oluştururlar. Curvularia spp. ile enfekteli 
bitkilerde ise belirtiler yine yapraklarda başlar başlangıçta yapraklarda sarı ve yeşil benekler 
oluşur ve bu benekler zamanla tüm yaprağı sarar. Zamanla enfekteli yapraklar kahverengiye 
dönüşür, daha sonra gri ton alır, büzülür, çürür ve ölür. Çim alanlarında düzensiz biçimli 
küçük yamalar oluşturur (Şekil 4). Önlem alınmazsa bu yamalar birleşerek tüm çim alanını 
kaplar. Bu tip belirtiler özellikle golf sahaları ve stadyumlarda hem çim bitkilerini çürüttüğü 
T A G E M
Bitki Sağlığı Araştırmaları Daire Başkanlığı 
21
Endüstri ve Süs Bitkileri Hastalıkları Zirai Mücadele Teknik Talimatları 
hem de sahanın görüntüsünü bozduğu için istenmeyen görüntülerdir. Hastalık etmenleri 
ülkemizdeki tüm çim alanlarında görülmektedir.  
Şekil 
3. 
Çim 
yaprağında 
Bipolaris 
sorokiniana’nın neden olduğu lekeler 
Şekil 4. Çim sahasında Curvularia sp.’nın 
oluşturduğu belirtiler  
3. KONUKÇULARI 
Bipolaris spp ve Curvularia spp. kültürü yapılan tüm çim türlerinin (Lolium spp. Festuca 
spp., Poa spp., Agrostis spp., Cynodon spp. ve Zoysia spp.,) yanı sıra diğer tüm buğdaygil 
(Poaceae=Gramineae) bitkilerinde hastalık oluştururlar. Çok geniş konukçu dizisine sahip 
Curvularia spp. ise Gramineae familyasının yanı sıra Leguminaceae, Cucurbitaceae, 
Solanaceae, Compositae, Malvaceae familyalarına ait bazı bitkilerde de hastalık oluştururlar. 
4. MÜCADELESİ 
4.1. Kültürel Önlemler 
- Gübreleme toprak analizi sonucuna göre yapılmalı, baharda aşırı azotlu gübrelemeden 
kaçınılmalıdır. 
- Çim alanlarında hava sirkülasyonu hastalıkların baskılanması bakımından önemlidir. Bu 
sebeple çim biçimi zamanında yapılmalı ve çim biçim yüksekliği artırılmalıdır. 
- Aşırı sulamadan kaçınılmalı ve sulama sabahın erken saatlerinde yapılmalıdır. 
- Çim alanlardaki rutubeti azaltmak için iyi bir drenaj yapılması gereklidir.  
-Aşırı 
thatch 
katmanı 
köklerin 
faydalanacağı 
hava, 
su 
ve 
gübre 
alınımını 
kısıtlayabileceğinden, bitki artığı ve thatch birikimini azaltılmalı ve bunlar hemen alandan 
uzaklaştırılmalıdır. 
4.2. Kimyasal Mücadele  
Ülkemizde bakanlığımızca ruhsatlı bitki koruma ürünü bulunmamaktadır. 
T A G E M
Bitki Sağlığı Araştırmaları Daire Başkanlığı 
22
Endüstri ve Süs Bitkileri Hastalıkları Zirai Mücadele Teknik Talimatları 
GÜL MİLDİYÖSÜ 
Peronospora sparsa Berk. 
1. TANIMI VE YAŞAYIŞI  
Gül mildiyösü hastalığına Peronospora sparsa (Berk.) isimli fungus benzeri patojen neden 
olmaktadır. Etmen toprakta kalan bitki artıklarında miselyum veya oospor formunda kışlar. 
Oosporlar, kalın çeperli ve yuvarlak şekilli yapılardır. Bu yapılar düşük sıcaklık (10-20°C) ve 
yüksek bağıl nemin olduğu (%85 ve üzeri) ıslak koşullarda çimlenerek sporangiumları 
oluşturur. Sporangioforlar, çatallanmış uçları olan 3-4 kola ayrılmış düz gövdelere sahip olup, 
sporangiumları taşımaktadırlar. Her bir sporangium, serbest suyun varlığında yüzebilen 
düzinelerce zoospor ile doludur. Oluşan bu sporangiumlar ilk enfeksiyonları başlatırlar. 
Bitkiye giriş yaptıktan sonra etmen miselyumları aracılığıyla bitki yaprağının içerisinde 
gelişmeye devam eder ve bir süre sonra sporangiumları taşıyan yapılar yaprak altlarında 
bulunan stromalardan dışarı çıkar. Bu durum bitkinin yaprak altında gri bir misel tabakası 
şeklinde görünür. Yaprak altında gelişen bu yapıların sağlıklı bitkilere dağılarak 
çimlenmesiyle ya da sporangiumların oluşturduğu zoosporlar aracılığıyla ikincil enfeksiyonlar 
başlar. Birincil enfeksiyonların başlamasının ardından 7-10 gün içerisinde ikincil 
enfeksiyonlar gerçekleşir fakat hastalık için elverişli koşullarda bu süre 4 güne kadar inebilir. 
Etmenin çimlenmesi, enfeksiyon oluşturması ve sporulasyona geçmesi için optimum 15°C 
sıcaklık ve en az 4 saatlik yaprak ıslaklığı gerekmektedir. Sezon sonunda yeni oosporlar 
oluşur ve toprakta kalan bitki artıklarında kışlarlar. Peronospora sparsa özellikle böğürtlen 
gibi diğer konukçuları üzerinde de kışlayabilir.  
2. BELİRTİLERİ, EKONOMİK ÖNEMİ VE YAYILIŞI 
Gül mildiyösü yaprakların üst yüzeyinde kenarları düzgün olmayan, kızıl kahve veya 
morumsu lezyonlar şeklinde görülür ve bu lezyonların etrafındaki dokuların sararmış olduğu 
dikkati çeker (Şekil 1a,1b). Aynı tip belirtiler gövde, çanak yapraklar ve çiçekte de 
görülebilir. Nemli koşullarda yapraklardaki lezyonların alt yüzeyinde gelişen gri ve seyrek bir 
misel tabakası hastalığın en tipik belirtisidir (Şekil 1c). Bu gri misel tabakasını stromalardan 
çıkan sporangioforların taşıdığı sporangiumlar oluşturmaktadır. İlerlemiş enfeksiyonlarda 
kahverengi nekrotik alanlı sararmış yapraklar görülmeye başlanır ve zamanla yapraklar 
dökülür. 
Hastalık, sulama suyu, yağmur ve rüzgar aracılığıyla sağlıklı bitkilere kolaylıkla yayılır.  
C. CER 
C. CER 
a 
b 
T A G E M
Bitki Sağlığı Araştırmaları Daire Başkanlığı 
23
Endüstri ve Süs Bitkileri Hastalıkları Zirai Mücadele Teknik Talimatları 
Şekil 1. Güllerde Peronospora sparsa’nın neden olduğu yaprakların üst yüzeyindeki 
lezyonlar (a,b) ve yaprakların alt yüzeyinde etmene ait misel tabakası (c) 
(https://apsjournals.apsnet.org/doi/pdf/10.1094/PDIS-12-17-1968-FE). 
Gül mildiyösü, kesme çiçek veya saksıda minyatür olarak serada yetiştirilen güllerden dış 
mekan ve peyzaj amacıyla kullanılan güllere ve hatta çalı güllerine kadar her tür gül 
bitkisinde görülen önemli bir hastalıktır. Özellikle seralarda yetiştiriciliği yapılan türlerde 
daha yoğun olarak görülmektedir. Hastalık şiddetli yaprak dökümüne sebep olduğu için 
güllerin hızlı bir şekilde kurumasına, böylece verim ve kalite kayıplarına sebep olmaktadır.  
3. KONUKÇULARI 
Rosaceae familyasına ait bitkilerin yanında karayemiş (Prunus laurocerasus), böğürtlen 
(Rubus fruticosus), ahududu (Rubus idaeus) ve loganberry (Rubus loganobaccus) ana 
konukçularıdır.  
4. MÜCADELESİ 
4.1. Kültürel Önlemler 
- Dayanıklı/tolerant çeşitler yetiştirilmelidir. 
- Temiz üretim materyali (gül çelikleri) kullanılmalıdır. 
- Üretim alanında görülen hastalıklı bitkiler ve sezon sonu bitki artıkları ortamdan 
uzaklaştırılarak imha edilmelidir. 
- Özellikle Rubus türleri gibi etmenin konukçusu olan bitkilerin bulunduğu alanların 
yakınlarında gül yetiştiriciliği yapılmamalıdır.  
- Sera vb. üretim alanlarında sıcaklık 27°C’nin üzerinde, bağıl nem %85’in altında tutulmalı, 
bitkiler arasında nemin hapsolmayacağı ve hava akımının olacağı şekilde yetiştiricilik 
yapılmalıdır. 
- Yaprak ıslaklığının önlenmesi için yağmurlama sulama veya üstten sulama yapılmamalı, 
sulama şekli, bitkiden bitkiye su sıçramalarını en aza indirgeyecek şekilde (örneğin damla 
sulama) olmalıdır.  
- Bitkiyi yaralamaktan kaçınılmalı ve sanitasyona önem verilmelidir 
- İyi bir yabancı ot kontrolü yapılmalıdır.  
4.2. Kimyasal Mücadele 
Hastalıkla kimyasal mücadele, bitkilerin veya üretim materyalinin (gül çelikleri) yeşil aksam 
ilaçlaması şeklinde yapılır. 
4.2.1. İlaçlama zamanı 
Eğer hastalık her sene görülüyorsa, ilaçlamalara hastalık için uygun ortam koşulları 
oluştuğunda veya üretim alanında bitkiler üzerinde ilk hastalık belirtileri görülür görülmez 
c 
T A G E M
Bitki Sağlığı Araştırmaları Daire Başkanlığı 
24
Endüstri ve Süs Bitkileri Hastalıkları Zirai Mücadele Teknik Talimatları 
başlanır. Hastalığın seyrine göre kullanılan ilacın etki süresi dikkate alınarak ilaçlamalara 
devam edilir. 
4.2.2. Kullanılacak bitki koruma ürünleri ve dozları 
Bakanlığın “Bitki Koruma Ürünleri Veri Tabanı" ile "Bitki Koruma Ürünleri Veri Tabanı 
Mobil Uygulaması” nda yayınlanan ve tavsiye edilen bitki koruma ürünü kullanılır. 
4.2.3.Kullanılacak alet ve makinalar 
İlaçlamada küçük alanlarda sırt pülverizatörü (mekanik veya motorlu), büyük alanlarda ise 
hidrolik bahçe pülverizatörü kullanılır.  
4.2.4. İlaçlama tekniği 
İlaçlama sabahın erken saatlerinde, rüzgarsız ve yağışsız havalarda ve tüm bitkiyi kaplayacak 
şekilde yapılmalıdır. 
Gül çeliklerinde ise çeliklerin metal olmayan bir kapta hazırlanan ilaçlı suya daldırılması 
şeklinde de uygulama yapılabilir.  
T A G E M
Bitki Sağlığı Araştırmaları Daire Başkanlığı 
25
Endüstri ve Süs Bitkileri Hastalıkları Zirai Mücadele Teknik Talimatları 
KANOLADA KARABACAK (GÖVDE KANSERİ) 
Phoma lingam (Tode) Desm. 
(=Leptosphaeria maculans (Desm.) Ces and De Not ve L. biglobosa) 
1. TANIMI VE YAŞAYIŞI 
Hastalığa iki Leptosphaeria türü (L. maculans, L. biglobosa)’nün eşeyli dönemi neden 
olmaktadır. Bu iki türden L. maculans virülensliği yüksek, L. biglobosa’nın ise virülensliği 
daha düşük olup ekonomik bakımdan önemli kayıplara neden olmamaktadır. 
Hastalık etmeni fungus tohumla taşınabilmektedir. Fungus, kışı kanola tohumlarında ve hasat 
sonrası tarlada kalan bitki artıklarında pseudothecium veya misel formunda geçirdikten sonra 
uygun koşullarda askosporları oluşturur. Bu askosporlar, 8-12°C sıcaklıkta ve yağışlı 
havalarda salınırlar, hava akımı veya rüzgar ile çok uzak mesafelere taşınabilirler ve bitkide 
ilk enfeksiyonları meydana getirirler. İlk enfeksiyonlar bitkinin kotiledonlarında veya bitkinin 
rozet yapraklarında görülür. Nemli ve serin koşullarda patojenin yapraklar üzerinde 
oluşturduğu lekeler üzerinde etmenin eşeysiz üreme yapısı olan piknitler meydana gelir. 
Piknitlerden yayılan piknidiosporlar yağmur damlalarının sıçramasıyla bitkiden bitkiye 
yayılarak sekonder enfeksiyonlara neden olurlar. Piknidiosporlar hava akımı ile taşınmazlar 
ve ilk enfeksiyonların başlatılmasında minör derecede önemi vardır. Ancak hastalık 
döngüsünde askosporlar, hava ve rüzgar ile yayılması ve inokulum kaynağından ilk 
enfeksiyonu başlatması açısından daha önemlidir. Hastalık etmeni toprakta bitki artıkları 
üzerinde en az 3 yıl canlılığını sürdürebilir. Hastalığın gelişmesinde ve yayılmasında en 
önemli faktörler sıcaklık, nem, yağış ve yaprak ıslaklığıdır. Gövde kanserleri 20-24°C 
sıcaklıkta ve stres (böcek, herbisit zararı veya mekanik yaralanma gibi) koşulları altında çok 
hızlı gelişirler. 
2. BELİRTİLERİ, EKONOMİK ÖNEMİ VE YAYILIŞI 
Hastalık etmeni, yapraklarda, gövde üzerinde ve meyvelerde (harnuplarda) lekeler ve kanser 
yaraları oluşturur. Hastalığın ilk belirtileri alt yapraklarda gri-yeşil veya kül rengi lekeler 
şeklinde kendini gösterir. Nemli ve serin koşullarda yaprak belirtileri üzerinde etmene ait 
küçük iğne başı büyüklüğünde siyah renkli piknitler oluşur (Şekil 1,2). Yaprak belirtileri 
iklim koşullarına bağlı olarak bitkinin tüm vejetasyon dönemi boyunca görülebilir. Özellikle 
erken dönemde fideler hastalığa karşı oldukça hassastır ve hastalığa yakalandıklarında 
ölümler meydana gelir. Arazilerde çökerten benzeri yer yer boş alanlar oluşur. Bu nedenle 
bitkilerin rozet döneminden önce hastalığa yakalanması, önemli ürün kayıplarına neden 
olmaktadır.  
Şiddetli enfeksiyonlarda hastalık belirtileri kök boğazında, gövdede, yaprakların gövdeye 
bağlandığı kısımlarda ve kapsüllerde de görülür. Gövde üzerindeki kanser yaraları grimsi 
siyahımsı renktedir. Bir süre sonra bu lekeler kahverengimsi bir renk alır ve gövdeyi çevreler 
(Şekil 3). Hastalıkla bulaşık bitkiler daha zayıftır ve rüzgarda devrilerek toprak üzerine 
düşebilir. Hastalık gövde üzerinde ilerledikçe bitkide gelişme geriliği oluşabilir ve kapsüller 
boş kalabilir, ya da olgunlaşmadan açılır. Kapsül içinde oluşan tohum da hastalıkla bulaşıktır 
(Şekil 4). 
T A G E M
Bitki Sağlığı Araştırmaları Daire Başkanlığı 
26
Endüstri ve Süs Bitkileri Hastalıkları Zirai Mücadele Teknik Talimatları 
Şekil 1-2. Karabacak hastalığının yaşlı yapraklardaki belirtileri. 
Şekil 3. Karabacak hastalığının gövdedeki belirtisi 
(http://pods.dasnr.okstate.edu/docushare/dsweb/Get/Docu
ment-6880/EPP-7671web.pdf). 
Şekil 4. Karabacak hastalığının kapsüldeki 
belirtileri (Kutcher et al., 2011). 
Hastalık, ülkemizde Marmara Bölgesi’nde kanola üretimi yapılan alanlarda görülmektedir. 
3. KONUKÇULARI 
Kanola başta olmak üzere karnabahar, lahana, turp ve hardal bitkilerinde zarar 
oluşturabilmektedir. 
4. MÜCADELESİ 
4.1. Kültürel Önlemler 
- Dayanıklı çeşit tercih edilmelidir. 
- Sertifikalı ve hastalıktan ari tohum kullanılmalıdır. 
- Hastalıklı bitki artıkları tarladan uzaklaştırılmalı ve/veya derin sürüm yapılmalıdır. 
- Konukçusu olmayan bitkilerle (buğday, arpa, mısır) 3 ya da 4 yıl ekim nöbeti 
uygulanmalıdır. 
4.2. Kimyasal Mücadele 
Tohum ve/veya yeşil aksam ilaçlaması yapılmalıdır. 
4.2.1. İlaçlama zamanı 
Tohum ilaçlamaları ekimden önce yapılır. 
© G.Tepedelen 
Ağ
© G.Tepedelen 
T A G E M
Bitki Sağlığı Araştırmaları Daire Başkanlığı 
27
Endüstri ve Süs Bitkileri Hastalıkları Zirai Mücadele Teknik Talimatları 
Yeşil aksam ilaçlamalarına, tarlada hastalığın ilk belirtileri görüldüğünde başlanır ve ilacın 
etki süresine göre devam edilir. 
4.2.2. Kullanılacak bitki koruma ürünleri ve dozları 
Bakanlığın “Bitki Koruma Ürünleri Veri Tabanı" ile "Bitki Koruma Ürünleri Veri Tabanı 
Mobil Uygulaması” nda yayınlanan ve tavsiye edilen bitki koruma ürünü kullanılır. 
4.2.3. Kullanılan alet ve makineler 
Tohum ilaçlamasında, karıştırma kapları (kavanoz, plastik bidon, leğen vs.) kullanılmalıdır.  
Yeşil aksam ilaçlamasında hidrolik tarla pülvarizatörü, sırt pülvarizatörü (mekanik, otomatik, 
motorlu), sırt atomizörü veya ilaçlamada tavsiye edilen ilaçlama tekniğine uygun alet ve 
ekipmanlar kullanılır. 
4.2.4. İlaçlama tekniği 
Tohum ilaçlamalarında, preparatların 100 kg. tohum için önerilen ilaç miktarı 1.5-2 litre su 
içerisinde çözdürülür ve sonrasında karıştırılarak bu ilaçlı su bütün tohuma homojen olarak 
dağıtılır veya firmasınca önerildiği şekilde yapılır. 
Yeşil aksam ilaçlaması tüm toprak üstü aksamı kaplayacak şekilde yapılmalıdır. 
T A G E M
Bitki Sağlığı Araştırmaları Daire Başkanlığı 
28
Endüstri ve Süs Bitkileri Hastalıkları Zirai Mücadele Teknik Talimatları 
KARANFİLDE TOPRAK KÖKENLİ FUNGAL HASTALIKLAR 
1. TANIMI VE YAŞAYIŞI 
Hastalık etmenleri, Rhizoctonia solani, Fusarium spp. ve Pythium spp.’dir. 
Rhizoctonia solani: Toprak kökenli etmenin miselleri, gençken seyrek bölmeli ve renksiz olup 
sonradan sarımtırak bir görünüm alır, yaşlandıkça da koyu kahverengine dönüşürler. Miseller 
dik açı teşkil edecek şekilde yan dallar meydana getirirler. Konidi oluşturmazlar. Düzensiz 
değişik büyüklükte sklerot oluştururlar. 
Fusarium spp.: Etmenin miselleri bölmeli ve genellikle düzensiz dallanmıştır. Konidi 
taşıyıcıları üzerinde makro ve bazılarında mikro konidiler oluşur. Makrokonidiler değişik 
sayıda bölmeli; mikrokonidiler bir veya birden çok bölmeli ve renksizdir. Kışı toprakta ve 
topraktaki bitki artıklarında misel, konidiospor veya klamidospor şeklinde geçirir. Etmen, 
toprak ve tohumla taşınabilir. 
Pythium spp.: Hifleri kuvvetli ve dallıdır. Hifler pamuk gibi beyaz, kirli beyaz veya pembe 
renklidir. Bölmesiz miselleri ve sporangiumları vardır. Eşeyli devresinde ise anteridium ve 
oogonyumlara sahip olan toprak kökenli bir fungustur. 
2. BELİRTİLERİ, EKONOMİK ÖNEMİ VE YAYILIŞI 
Hastalık daha çok nemli havalarda ve arazinin su tutan kısımlarında, genç fidelerde görülür. 
İlk belirtiler dikimden 1–6 hafta sonra meydana gelir. Saplar zayıflar, ilerleyen aşamalarda 
saplarda kırılmalar meydana gelir. Zarara uğramış bitkiler tümüyle solar. Gövde üzerinde 
kuru, solgun kahverengi bir halka ile çevrilmiş lekeler görülür. Daha ileri dönemlerde ise tüm 
bitki ölebilir. 
Karanfil yetiştiriciliği yapılan alanlarda görülen hastalık, hemen her yıl zarar oluşturarak, 
ekonomik ürün kayıplarına neden olur. 
Ülkemizde karanfil yetiştiriciliği yapılan bütün alanlarda görülür. 
3. KONUKÇULARI 
Karanfil, patates, domates, fasulye, kabakgiller (hıyar, karpuz, kabak ve kavun gibi) şeker 
pancarı, yerfıstığı, yonca, patlıcan, çilek ve çeşitli süs bitkileri konukçularıdır. 
4. MÜCADELESİ 
4.1. Kültürel Önlemler 
- Çoğaltımda kullanılan dikim materyalinin sağlıklı olmasına dikkat edilmeli, 
- Hastalığın bulunduğu alanlarda toprak drenajına önem verilmeli, su birikmesi önlenmeli,  
- Sık dikimden ve aşırı sulamadan kaçınılmalı, 
- Hastalıklı bitki artıkları inokulum kaynağı olduğundan yetiştirme ortamlarından 
uzaklaştırılmalı ve imha edilmeli, 
- Ağır topraklarda hastalık etmenleri daha fazla ortaya çıktığından üretim alanları seçilirken 
toprak yapısına dikkat edilmelidir. 
T A G E M
Bitki Sağlığı Araştırmaları Daire Başkanlığı 
29
Endüstri ve Süs Bitkileri Hastalıkları Zirai Mücadele Teknik Talimatları 
4.2. Kimyasal Mücadele 
4.2.1. İlaçlama zamanı 
Toprak ilaçlaması; çeliklerin dikiminden hemen sonra yapılmalıdır. Dikim materyaline 
yapılacak ilaçlamalar ise dikim sırasında yapılmalıdır. 
4.2.2. Kullanılacak bitki koruma ürünleri ve dozları 
Bakanlığın “Bitki Koruma Ürünleri Veri Tabanı" ile "Bitki Koruma Ürünleri Veri Tabanı 
Mobil Uygulaması” nda yayınlanan ve tavsiye edilen bitki koruma ürünü kullanılır.  
4.2.3. Kullanılacak alet ve makineler 
Hazırlanan bitki koruma ürünleri, fide döneminde ince delikli el süzgeci ile daha ileri 
aşamalarda ise damlama sulama sistemi ile bitkinin köküne uygulanmalıdır. 
4.2.4. İlaçlama tekniği 
Uygulama toprağa veya dikim materyaline yapılır. Toprağa uygulama, çelikler seraya 
şaşırtıldıktan sonra can suyu veya damla sulama şeklinde, dikim materyaline ise kökler 
daldırılarak yapılır. Özel uygulama şekli olan ilaçlar firmasınca önerildiği şekilde uygulanır. 
T A G E M
Bitki Sağlığı Araştırmaları Daire Başkanlığı 
30
Endüstri ve Süs Bitkileri Hastalıkları Zirai Mücadele Teknik Talimatları 
KEKİKTE KÜLLEME 
Golovinomyces biocellatus (Ehrenb. V. P. Heluta) 
1.TANIMI VE YAŞAYIŞI 
Kekikte külleme hastalığına Golovinomyces biocellatus (Ehrenb.V.P. Heluta) fungal etmeni 
neden olmaktadır. Fungusun konidiosporları şeffaf ve silindirik şekildedir. Konidiosporlar 
kısa zincirler halinde, bir zincirde 2 yada 3 adet olacak şekilde oluşurlar. Fungus kışı bitki 
artıklarında misel ya da kasmotesyum formunda geçirir. Olgun kasmotesyumlar 15-22°C’de 
nemli koşullarda patlar ve içerisinde oluşan ve etmenin eşeyli üreme yapıları olan askosporlar 
ilkbaharda ilk enfeksiyonlara neden olurlar. Hastalık için uygun koşullar (10-27°C ve %50-75 
bağıl nem) devam ettiği sürece eşeysiz üreme yapıları olan konidiler çevreye yayılır ve diğer 
bitkilerin yaprak yüzeyinde çimlenerek sekonder enfeksiyonlara neden olurlar. 
Etmen, enfeksiyon meydana getirmek için yaprak üzerinde neme ihtiyaç duymaz; özellikle 
ılık ve kurak koşularda enfeksiyonlar daha şiddetli görülür.  
2.BELİRTİLERİ, EKONOMİK ÖNEMİ VE YAYILIŞI 
Hastalığın ilk belirtileri alt yapraklarında ortaya çıkar. Zamanla gövde üzerinde de belirtiler 
görülebilir. Belirtiler genellikle yaprağın üst kısmındadır. Yaprakların üzeri başlangıçta 
fungusun konidiosporlarından oluşan 2-3 mm çapında küçük, düzensiz şekilli beyaz lekeler 
halinde görülür, daha sonra lekeler giderek genişler (Şekil 1). Hastalıklı yapraklar kıvrılır ve 
bir süre sonra kahverengileşir ve kurur. Böylece bitkinin verim ve kalitesi düşer. Kışın 
yaprakların alt yüzeyinde etmene ait koyu kahverengi veya siyah renkte ve küresel yapıda 
kasmotesyumları görülebilir. 
Hastalığı, kekik yetiştiriciliği yapılan alanlarda uygun koşullar oluştuğunda görmek 
mümkündür. 
Şekil 1. Golovinomyces biocellatus’un kekik yapraklarındaki belirtisi (a, b). 
3. KONUKÇULARI 
Patojen ballıbabagiller (Lamiacea) familyasına ait bitkilerde hastalık oluşturmaktadır. 
Konukçuları arasında kekiğin dışında, biberiye (Rosmarinus officinalis), nane (Mentha spp.), 
adaçayı (Salvia officinalis) ve melisa (Melissa officinalis) yer almaktadır.  
a 
b 
©G. T. Ağaner 
©C. Cer 
T A G E M
Bitki Sağlığı Araştırmaları Daire Başkanlığı 
31
Endüstri ve Süs Bitkileri Hastalıkları Zirai Mücadele Teknik Talimatları 
4.MÜCADELESİ 
4.1.Kültürel önlemler 
- Sık dikimden kaçınılmalıdır. 
- Gölge alanlarda kekik dikimi yapılmamaya özen gösterilmelidir. 
- Hastalıklı dallar budanmalı ve budanan dallar toplanıp yakılmalıdır. 
- Sulama yapılacaksa damla sulama tercih edilmelidir. 
4.2.Kimyasal Mücadele 
Hastalıkla kimyasal mücadele, yeşil aksam ilaçlaması şeklinde yapılır. 
4.2.1. İlaçlama zamanı 
Tarlada yapraklar üzerinde ilk hastalık belirtileri görülür görülmez ilaçlamalara başlanır. 
Hastalığın seyrine göre kullanılan ilacın etki süresi dikkate alınarak ilaçlamalara devam 
edilebilir. 
4.2.2. Kullanılacak bitki koruma ürünleri ve dozları 
Ülkemizde bu bitkide bu hastalığa karşı henüz ruhsatlı bir bitki koruma ürünü 
bulunmamaktadır. 
4.2.3.Kullanılacak alet ve makinalar 
İlaçlamada sırt pülverizatörü (mekanik, otomatik, motorlu) kullanılır. 
4.2.4. İlaçlama tekniği 
İlaçlama sabahın erken saatlerinde, rüzgarsız ve yağışsız havalarda ve tüm bitkiyi kaplayacak 
şekilde yapılmalıdır. 
T A G E M
Bitki Sağlığı Araştırmaları Daire Başkanlığı 
32
Endüstri ve Süs Bitkileri Hastalıkları Zirai Mücadele Teknik Talimatları 
PAMUKTA FİDE KÖK ÇÜRÜKLÜĞÜ 
Rhizoctonia solani J.G. Kühn., Fusarium spp., Alternaria spp., 
Macrophomina spp., Verticillium spp., Aspergillus niger Van Tieghen 
1. TANIMI VE YAŞAYIŞI 
Hastalığa Rhizoctonia solani J.G. Kühn., Fusarium spp., Alternaria spp., Macrophomina 
phaseolina., Verticillium spp., Aspergillus niger Van Tieghen ve Phythium spp. neden 
olmaktadır. 
R.solani: Miselleri dik açı oluşturacak şekilde yan dallar meydana getirir. Yan dallar üzerinde 
boğumun hemen yanında bir bölme bulunur. Miseller seyrek bölmelidir. Gençken renksiz 
olan miseller yaşlandıkça koyu kahverengiye dönüşür. Hastalık etmeni, toprakta veya 
topraktaki bitki artıklarında misel veya siyah renkli sklerot şeklinde kışlar (Şekil 1a). 
Fusarium spp.: Miselleri bölmeli ve genellikle düzensiz dallanmıştır. Konidi taşıyıcıları 
üzerinde makro ve mikrokonidiler oluşur. Makrokonidiler 3-5 bölmeli, orak şeklinde; 
mikrokonidiler tek hücreli ve renksizdir. Bazı ortamlarda mavi veya ten renginde sklerot 
oluşturabilen etmen, toprakta ve topraktaki bitki artıklarında misel, konidi veya klamidospor 
şeklinde kışlayabilir (Şekil 1b,c). 
Şekil 1. Rhizoctonia solani miseli (a); Fusarium sp.’nin miselleri, konidi 
taşıyıcıları, makro ve mikrokonidileri (b, c); Alternaria sp. konidiosporları 
(d); Pythium sp. oosporları ve sporangiumları (e, f);  
T A G E M
Bitki Sağlığı Araştırmaları Daire Başkanlığı 
33
Endüstri ve Süs Bitkileri Hastalıkları Zirai Mücadele Teknik Talimatları 
Pythium spp.: Fungus bölmesiz misellere ve sporangiumlara sahip, eşeyli devresinde ise 
anteridyum ve oogonyumları bulunan toprak kökenli bir patojendir (Şekil 1e,f). Pythium fide 
kök çürüklüğü drenajı kötü, taban suyu yüksek, ağır yapılı topraklarda veya birkaç gün 
boyunca su ile yoğun şekilde doyurulmuş topraklarda görülür. Bu hastalık pamuk tohumunu 
veya tohumdan yeni çıkış yapmış fideyi çürüterek çoğunlukla çıkış öncesi çökertene neden 
olur. Tohumdan yeni çıkmış köklerde suda haşlanmış gibi bir görüntü ortaya çıkabilir. 
Genellikle kılcal köklerde sulu çürüklük şeklinde kendini belli eder. 
Alternaria spp.: Konidiosporları etmen için oldukça karakteristiktir. Konidiosporlar uzun, 
koyu kahverenginde, el bombasına benzer, enine ve boyuna bölmelidir ve belirli şekilde 
dikenlidirler. Bazen çatallı olan bir uzantıları vardır. Genellikle düzgün konidi zinciri 
oluşturan etmenin bu yapıları, olumsuz koşullarda fungusun yaşamını sürdürmesinde rol 
oynar(Şekil 1d). 
Macrophomina phaseolina: Fungusun genç lifleri kültürde renksiz ve 8 µm kalınlıkta olup, 
fazlaca dallanırlar ve her bir dal ana dala paraleldir. Yaşlanmış hiflerin görünüşü biraz daha 
değişiktir. Bunların ince bölmeleri ve dik dalları vardır. Bu hifler üstünde 27°C’de 2-3 gün 
içinde sklerotlar oluşur. Sklerotların şekilleri belirli değildir, oval veya düzensizdirler. 
Hastalık etmeni, toprakta veya topraktaki bitki artıklarında siyah renkli sklerot şeklinde kışlar. 
Verticillium spp.: Fungusun konidioforları dik, bölmeli uzun ve renksizdir. Vertisillat olarak 
dallanmıştır. Lamba şişesi şeklindeki yan dallar, daire şeklinde aynı yerden çıkarlar. 
Konidiosporlar, yan dalların uçlarında meydana gelirler. Eliptik şekilde; tek hücreli renksiz 
veya çok hafif renklidirler. Hastalık etmeni, toprakta veya topraktaki bitki artıklarında misel 
veya siyah renkli sklerot şeklinde kışlar. 
A.niger: Miselyumları dallı bölmeli, kuvvetli, renksiz ve çok çekirdeklidir. Konidiospor 
uzunca bir konidiofor üzerinde meydana gelir. Görünüşleri tıpkı bir soğan çiçeği biçiminde ve 
siyah renklidir. 
Yukarıda adı geçen etmenler, bulaşık toprağa ekim yapıldıktan sonra, uygun koşullarla 
birlikle yeni çimlenmekte olan tohumları enfekte eder. Böylece yeni çimlenen tohum, fide 
oluşumu aşamasında veya sonrasında ölür. 
2. BELİRTİLERİ, EKONOMİK ÖNEMİ VE YAYILIŞI 
Hastalığın ilk belirtileri yeni oluşmuş kökte görülür. Bu köklerin kabuk dokusu renk 
değiştirerek yumuşamaya ve çürümeye başlar. Toprak yüzeyine çıkabilmiş hasta fidelerin 
kökleri ve kök boğazı kahverengileşir, incelir, bitki ayakta duramaz, devrilir ve kurur (Şekil 
2,3). 
Nemin daha az, sıcaklığın daha yüksek olduğu dönemlerde hastalık daha ağır 
seyredebildiğinden, fideleri daha yaşlı devrede de yakalayabilmektedir. Bu aşamada 
hastalanan fidelerdeki belirti, toprak seviyesinin hemen biraz altında kırmızımsı koyu 
kahverengi renkte, bitkinin kök boğazı ve onun hemen biraz üzerinde ortaya çıkan çökük 
lekeler şeklinde izlenir. Böyle zarar görmüş fidelerin bir kısmı sonraları kurur. Havaların 
ısınması ve nemin azalmasından sonra bazı fideler yüzeysel kökler meydana getirerek 
canlılıklarını sürdürebilirler. 
Hastalık yeniden ekimi gerektirecek seviyede olmadığı zamanlarda ise, fide eksilişi nedeniyle 
tarlada bazı boş alanların kalmasına sebep olmakta ve buralara yeniden tohum ekilmektedir. 
(Şekil 4). 
Hastalık, ülkemizde pamuk ekimi yapılan bütün alanlarda yaygındır. 
T A G E M
Bitki Sağlığı Araştırmaları Daire Başkanlığı 
34
Endüstri ve Süs Bitkileri Hastalıkları Zirai Mücadele Teknik Talimatları 
Şekil 2. Fide kök çürüklüğü (Ceren CER) 
Şekil 3. Fide kök çürüklüğü  
(Aysel Bars ORAK) 
Şekil 4. Hastalık nedeniyle tarlada oluşan yer yer 
boşluklar (Ceren CER) 
Pamuk ekimi yapılan alanlarda sıklıkla görülebilen hastalık, özellikle bulaşık ve nem tutan 
topraklarda yağışlı ve serin giden ekim dönemlerinde tarlanın yeniden ekilmesini 
gerektirebilmektedir. Bu durum tohum, ilaç ve toprak işleme masraflarının artmasına ve geç 
ekimden dolayı ürün kaybına neden olarak büyük ekonomik zararlar oluşturmaktadır. Ancak 
hastalık daha çok kendisini tarlada yer yer boşluklar şeklinde göstermektedir (Şekil 4). 
3. KONUKÇULARI 
Biber, patlıcan, domates vs. gibi sebzelerde, çeşitli çiçek fidelerinde, meyve çöğürlerinde, 
tütün, pancar, anason, susam gibi endüstri bitkilerinde zarara neden olmaktadır. 
4. MÜCADELESİ 
4.1. Kültürel Önlemler 
– Çimlenme kapasitesi yüksek, sertifikalı tohumluk kullanılmalı, 
– Hasat sonrası bitki kökleri topraktan sökülerek uzaklaştırılmalıdır. 
– Toprak sıcaklığı 18°C’ye ulaşmadan ekim yapılmamalı, 
– Hastalığın sorun olduğu alanlarda sırta ekim yapılmalı, 
T A G E M
Bitki Sağlığı Araştırmaları Daire Başkanlığı 
35
Endüstri ve Süs Bitkileri Hastalıkları Zirai Mücadele Teknik Talimatları 
– Özellikle dikim yataklarının yüksek hazırlanması, drenajın iyileştirilmesine yardımcı 
olacaktır. 
– Derin ekimden kaçınılmalı, 
– Toprağı kuru tutarak hastalık etmenlerinin çoğalmasına engel olan özellikle hububat gibi 
bitkilerle ekim nöbeti uygulanmalı, 
– Toprağın kaymak tabakası oluşumu önlenmelidir. 
4.2. Kimyasal Mücadele 
Tohum ilaçlaması yapıldıktan sonra ekim yapılmalıdır. Özellikle sistemik fungisitler, 
ortalama olarak ekimden 5 hafta sonrasına kadar koruyuculuk sağlayarak çıkış öncesi ve 
sonrası çökerteni önlemektedir.  
4.2.1. İlaçlama zamanı 
Tohum tarlaya ekilmeden önce ilaçlanır. İlaçlama zamanı ekim zamanıdır. 
4.2.2. Kullanılacak bitki koruma ürünleri ve dozları 
Bakanlığın “Bitki Koruma Ürünleri Veri Tabanı" ile "Bitki Koruma Ürünleri Veri Tabanı 
Mobil Uygulaması” nda yayınlanan ve tavsiye edilen bitki koruma ürünü kullanılır. 
4.2.3. Kullanılacak alet ve makineler 
İlaçlama bidonu veya ilaçlama tertibatlı selektör ve kürek tohum ilaçlamasında kullanılır. 
4.2.4. İlaçlama tekniği 
Islatılmış pamuk tohumları önerilen doz ve miktarda ilaçla ilaçlama bidonuna veya selektöre 
konulur. İlaçlama bidonu yeknesak bir ilaçlama yapıncaya kadar 40-50 defa çevrilir. 
Selektörde ise ilaçlama tertibatının ayarlanması ile yapılır. 
İyi bir ilaçlama için tohum kabuğunun tamamının ilaç ile kaplanması gerekmektedir. 
T A G E M
Bitki Sağlığı Araştırmaları Daire Başkanlığı 
36
Endüstri ve Süs Bitkileri Hastalıkları Zirai Mücadele Teknik Talimatları 
PAMUKTA Verticillium SOLGUNLUĞU 
Verticillium dahliae Kleb. 
1. TANIMI VE YAŞAYIŞI 
Verticillium dahliae toprak kökenli bir patojendir ve vasküler solgunluğa neden olmaktadır. 
Etmen, kışı toprakta ve hastalıklı bitki kalıntılarında mikrosklerot ya da miselyum formunda 
geçirerek 10 yıl gibi uzun bir süre canlılığını sürdürebilir. 
Uygun koşullarda toprakta vejetatif hale geçen sklerotlar çimlenerek, konukçu bitkilerin kök 
ucundan, kılcal köklerden ve hipokotilden giriş yapar. Buradan kök meristemine girerek hem 
hücre içi hem de hücreler arası gelişim gösterir. Daha sonra merkezi silindire yönelir ve 
ksileme ulaşır. Etmen, ksilem içinde misel ve konidi oluşturur. Bu yapılar ksilem boyunca 
bitkinin tepe noktalarına, yapraklara ve uç tomurcuklara kadar taşınır. Yapılan çalışmalarda 
hastalık etmeninin tohuma kadar ilerleyebildiği fakat tohumun hastalığın taşınmasında önemli 
rol oynamadığı belirtilmektedir. Etmenin yaprak döken (T-1) ve dökmeyen (SS-4) patotipleri 
bulunmaktadır. V. dahliae, 21-27°C’ler arasında iyi gelişir.  
Etmenin konidioforları vertisillat dallanmıştır. Lobut şeklindeki yan dallar, eliptik şekildeki 
tek hücreli, renksiz veya çok az renkli konidiosporları oluşturur. 
2. BELİRTİLERİ, EKONOMİK ÖNEMİ VE YAYILIŞI 
Hastalık genellikle ilk çiçeklenmeden sonra kendini gösterir ve vejetasyonun sonuna 
yaklaştıkça ağırlaşan bir belirti tablosu meydana gelir. Bitkide alt yapraklardan yukarıya 
doğru ilerleyen belirti tablosunda ilk belirtiler yaprakların kenarlarından damar aralarına 
doğru ilerleyen kloroz ve sonrasında nekrozlar şeklinde olabileceği gibi herhangi bir zarar 
görmeden solan yapraklar şeklinde, de olabilir (Şekil 1 a,b). Hastalığın diğer bir karakteristik 
belirtisi ise gövdenin enine kesitinde ksilem iletim demetlerinin kahverengileşmesidir (Şekil 
2). Ekim geç yapılmışsa veya hastalık erken başlamışsa bitki boyu kısalır, koza sayısı azalır 
ve kozalar küçük kalır. Hastalığın ileri aşamalarında çoğunlukla bitki ölür (Şekil 3). 
Etmenin yayılmasında kültürel işlemler (özellikle toprak işleme ve sulama), hastalıklı bitki 
artıkları bulaşık toprak ve tohum önemli rol oynamaktadır. 
Şekil 1. Pamukta Verticillium solgunluğunun yapraktaki belirtisi (a ve b). 
T A G E M
Bitki Sağlığı Araştırmaları Daire Başkanlığı 
37
Endüstri ve Süs Bitkileri Hastalıkları Zirai Mücadele Teknik Talimatları 
Şekil 2. Verticillium solgunluğunun 
gövde enine kesitindeki görünümü 
(Behzat BARAN) 
Şekil 
3. 
Verticillium 
solgunluğuna 
yakalanmış 
bitkinin 
ileri 
aşamadaki 
durumu (Erhan GÖRE) 
3. KONUKÇULARI 
Ülkemizde pamuk, susam, bamya, domates, biber, patlıcan, börülce, fasulye, patates, 
yerfıstığı, kavun, maydanoz, bağ, şeftali, zeytin, karanfil, şeytan elması, domuz pıtrağı, 
horozibiği ve pire otu konukçuları arasındadır. 
4. MÜCADELESİ 
4.1. Kültürel Önlemler 
– Hastalığa tolerant çeşitler tercih edilmeli, 
– Aşırı sulamadan kaçınılmalı, 
– Sık ekimden kaçınılmalı  
– Ekim nöbeti uygulanmalı (2 yıl pamuk, 2 yıl yonca; 3 yıl pamuk, 3 yıl yonca; 2 yıl pamuk, 
1 yıl buğday + mısır; 2 yıl pamuk, 1 yıl mısır; 1 yıl pamuk, 1 yıl susam + buğday), 
– Toprak analizlerine göre gübreleme yapılmalı (Azotlu gübre olarak üre tercih edilmelidir), 
– Tarla içindeki ve kenarındaki yabancı otlar konukçu olmaları nedeniyle yabancı otlarla 
mücadele yapılmalı, 
– Hastalıklı bitki kökleri inokulum kaynağıdır ve toprağa gömülerek bir sonraki seneye 
inokulum yoğunluğunun artmasına ve hastalığın daha şiddetli seyretmesine sebep 
olmaktadır. Bu nedenle hasat sonunda bitki köklerinin toprağa sökülerek topraktan 
uzaklaştırılması gerekmektedir. 
4.2. Kimyasal Mücadele 
Bu hastalığa karşı etkili bir kimyasal mücadele yöntemi yoktur. 
T A G E M
Bitki Sağlığı Araştırmaları Daire Başkanlığı 
38
Endüstri ve Süs Bitkileri Hastalıkları Zirai Mücadele Teknik Talimatları 
SOYADA CERCOSPORA YAPRAK LEKESİ VE YANIKLIĞI 
Cercospora sojina Hara, Cercospora kikuchii T. Matsu & Tomoyasu 
1. TANIMI VE YAŞAYIŞI 
Soyada kurbağa gözü olarak da bilinen yaprak leke hastalığına Cercospora sojina; yaprak 
yanıklığına ve soya tohumunda mor tohum lekesi hastalığına Cercospora kikuchii isimli 
fungal etmenler neden olmaktadır. 
Her iki hastalık etmeni tohumda ve tarlada kalan bitki artıklarında kışlayarak yaşamını 
sürdürür. Sporlar, bitki artıklarından yağmur sularının sıçramasıyla genç yapraklara taşınır ve 
hava sıcaklığı 24-270C’ye, nem koşulları %90’ın üzerine ulaştığında çimlenerek birincil 
enfeksiyonları başlatırlar. Oluşan konidiler rüzgarlar ve yağışlar aracılığıyla yayılarak ikincil 
enfeksiyonlara sebep olurlar. Sıcaklık 270C üzerine çıktığında sporulasyon artar. Rüzgar ve su 
ile taşınan spor yaprak ve sapları enfekte eder. Uygun koşullar oluştuğunda tohum kapsülü 
doldurma döneminde enfeksiyon meydana gelir. Fungus tohum kapsülüne girince tohuma 
bulaşır ve tohum tabanı enfekte olur.  
2. BELİRTİLERİ, EKONOMİK ÖNEMİ VE YAYILIŞI 
Soya kurbağa gözü yaprak lekesi hastalığının belirtileri, yaprağın üst yüzeyinde küçük, 
kırmızımsı kahverengi, dairesel ve/veya köşeli lekeler şeklinde oluşur (Şekil 1a). Leke 
büyüdükçe ve yaşlandıkça merkezi zeytin grisi veya kül grisine dönerek etrafı koyu 
kırmızımsı kahverengi olur. Lekenin etrafında klorotik sınır bulunmaz. Yaprağın alt 
yüzeyindeki leke, koyu kahverengi veya gridir. Yaprakta lekenin merkezinde siyah 
konidiofor demeti gelişir. Daha yaşlı lekeler ise yarı şeffaf bir görünümdedir. Lekelerin 
çapı 1-5 mm aralığında değişir. Bu lekeler birleşerek geniş ve düzensiz lekeleri oluşturur. 
Yaprakta oluşan çok sayıdaki leke, yaprağın kurumasına ve dökülmesine neden olur. 
Gövde enfeksiyonu nadir olarak mevsim sonunda ortaya çıkar. Leke başlangıçta koyu 
kırmızı, dar ve uzun, etrafı koyu kahverengi veya siyah sınırlar ile çevrilmiştir. Merkezi 
düz veya hafif çökük şekilde görülür. Leke büyüdükçe merkezi kahverengi veya açık 
grimsi bir renge dönüşür. Tohum kapsülünde oluşan leke dairesel, uzun, hafif çökük ve 
kırmızımsı kahverengindedir. Leke büyüdükçe merkezi kahverengiden açık griye döner 
ve genellikle koyu kahverengi kesin sınırlar ile çevrilidir (Şekil 1b). Enfekteli tohumda 
açıktan koyu griye doğru veya kahverengi lekeler oluşur ayrıca tohum kabuğunda 
çatlama ve soyulma gözlenir.  
Yaprak yanıklığı ve mor tohum lekesi hastalığının belirtisi tohum, yaprak ve tohum kapsülü 
doldurma döneminde kapsül ve tohum üzerinde ortaya çıkar. Genellikle en üstteki yaprakta 
kırmızımsı-mor renk oluşur (Şekil 2a). Hastalıktan etkilenen üst yaprak dökülür. Tohumda 
hastalık ilerledikçe lekeler birleşir ve büyük nekrotik pembe veya mor renkli lekeler meydana 
gelir (Şekil 2b). Bu belirtiler mor tohum lekesi hastalığına aittir. Enfekteli tohum ekilirse 
fidede hastalık belirtisi görülür. Kotiledon büzülür, mor renge döner ve fide ölür. Hafif 
enfekte olan fide hayatta kalsa da bitki bodur kalır. 
Hastalık üretim alanlarında önemli ürün kayıplarına yol açar.  
Hastalık soya ekim alanlarında görülür. 
T A G E M
Bitki Sağlığı Araştırmaları Daire Başkanlığı 
39
Endüstri ve Süs Bitkileri Hastalıkları Zirai Mücadele Teknik Talimatları 
Şekil 1. Soya kurbağa gözü yaprak leke hastalığının yaprakta (a) ve tohum kapsülü (b) 
üzerindeki belirtisi 
Şekil 2. Cercospora yaprak yanıklığı hastalığının yaprakta (a) ve tohum kapsülü (b) 
üzerindeki yanıklık belirtisi 
3. KONUKÇULARI 
Cercospora sojina ve Cercospora kikuchii soyaya özgü olan hastalık etmenleridir. 
4. MÜCADELESİ 
4.1. Kültürel Önlemler 
- Dayanıklı veya tolerant çeşitler tercih edilmelidir. 
- Sertifikalı tohum kullanılmalıdır. 
- En az iki yıl ekim nöbeti yapılmalıdır. 
- Hasattan sonra, bitki artıkları yok edilmelidir. 
4.2. Kimyasal Mücadele 
Yeşil aksam ilaçlaması şeklinde yapılır. 
T A G E M
Bitki Sağlığı Araştırmaları Daire Başkanlığı 
40
Endüstri ve Süs Bitkileri Hastalıkları Zirai Mücadele Teknik Talimatları 
4.2.1. İlaçlama zamanı 
Birinci ilaçlama ilk hastalık belirtileri görüldüğünde yapılır. Hasatla son ilaçlama arasındaki 
süre dikkate alınarak hastalık koşulları ortadan kalkıncaya kadar ilaçlamaya devam edilir. 
4.2.2. Kullanılan bitki koruma ürünleri ve dozları 
Bakanlığın “Bitki Koruma Ürünleri Veri Tabanı" ile "Bitki Koruma Ürünleri Veri Tabanı 
Mobil Uygulaması” nda yayınlanan ve tavsiye edilen bitki koruma ürünü kullanılır. 
4.2.3. Kullanılacak alet ve makineler 
Yeşil aksam ilaçlamalarında hidrolik tarla pülverizatörü, sırt pülverizatörü (mekanik, 
otomatik, motorlu) veya sırt atomizörü kullanılır. 
4.2.4. İlaçlama tekniği 
Bitki yüzeyinde ilaçlanmamış alan bırakılmamalıdır. 
T A G E M
Bitki Sağlığı Araştırmaları Daire Başkanlığı 
41
Endüstri ve Süs Bitkileri Hastalıkları Zirai Mücadele Teknik Talimatları 
SOYADA KÖMÜR ÇÜRÜKLÜĞÜ 
Macrophomina phaseolina (Tassi) Goid 
1. TANIMI VE YAŞAYIŞI 
Kömür çürüklüğüne neden olan etmen Macrophomina phaseolina’dır. Etmenin genç hifleri 
renksiz olup çok dallıdır ve her bir dal ana dala paraleldir. Yaşlanmış hifler bölmeli ve dik 
dallı olup, üzerinde mikrosklerotlar oluşur. Mikrosklerotların yüzeyi pürüzsüz, parlak, siyah, 
yuvarlak-yassı veya şekilsizdir. Mikrosklerot kök yüzeyinde çimlenir ve çok sayıda çim tüpü 
oluşturur. Fungus doğal açıklıklardan, yaralardan ve direk penetrasyon yaparak konukçu 
bitkiye giriş yapar. Fungus hifleri kökün korteks dokusunda önce hücreler arasında daha sonra 
hücre içinde gelişir ve ksilem vasıtasıyla iletim dokusunu kolonize eder. Ksilemde oluşan 
mikrosklerotlar iletim demetlerinin tıkanmasına neden olur. Genç bitkide mikrosklerot 
oluşumu gerçekleşmez. Mikrosklerot yaşamını toprakta ve bitki artıklarında sürdürür. Nemli 
toprakta mikrosklerot 7-8 haftadan fazla, miselyum ise 7 günden fazla canlılığını sürdüremez. 
Hastalık genellikle sıcak ve kurak koşullarda yetişen bitkilerde daha yoğun olarak 
görülmektedir. Fungus pek çok bitkinin tohumu ile tohum kabuğunda taşınır. Çimlenen 
tohumlar ise çıkış aşamasında ya da çıkış sonrasında ölür. Hastalık toprak sıcaklığı 320C 
üzerinde gelişir. Düşük toprak nemi hastalık şiddetini arttırır.  
2. BELİRTİLERİ, EKONOMİK ÖNEMİ VE YAYILIŞI 
Hastalık belirtileri bitkide kök boğazı ve gövde üzerinde kırmızımsı kahverengi renk 
değişimleri şeklinde görülür (Şekil 1). Hastalık ilerledikçe renk koyulaşır ve siyah bir 
görünüm alır, sıcak ve kuru havalarda enfekteli bitkiler ölür. Kömür çürüklüğü hasada yakın 
dönemde görülür. Enfekte olan bitkilerin ana köklerin alt dokusunda parlak kahverengi renk 
değişimi gözlenir. Bu renk değişimi bitki gövdesinin alt kısmında oluşur. Başlangıçta toprak 
üstü aksamda hastalık belirtisi görülmez. Daha sonraki dönemde yaprak sarıya döner, solar ve 
bitki gövdesinde asılı kalırlar (Şekil 2). Çoğunlukla enfeksiyon gövdenin toprağa yakın olan 
kısmından yukarıya doğru gelişir. Enfekteli bitki sapı ortadan ikiye ayrılıp bakıldığında odun 
dokusunda siyah çizgiler ve mikrosklerot oluştuğu görülür. Hastalık iklimin uygun olduğu 
üretim alanlarında %70 oranında ürün kayıplarına yol açar.  
Şekil 1. Soyada kömür çürüklüğü hastalığı 
belirtisi 
Şekil 2. Soya tarlasında kömür çürüklüğü 
hastalığı 
T A G E M
Bitki Sağlığı Araştırmaları Daire Başkanlığı 
42
Endüstri ve Süs Bitkileri Hastalıkları Zirai Mücadele Teknik Talimatları 
3. KONUKÇUSU 
Soya dışında domates, patates, fasulye gibi birçok kültür bitkisi hastalık etmeninin 
konukçusudur.  
4. MÜCADELESİ 
4.1. Kültürel önlemler 
- Sık ekimden kaçınılmalıdır. 
- Uygun gübreleme yapılmalıdır. 
- Sulamanın yapıldığı yerlerde, mümkünse ekimden önce tarla 3-4 hafta su altında 
bırakılmalıdır. 
- En az 3-4 yıllık ekim nöbeti programı uygulanmalıdır. 
- Dayanıklı çeşitler tercih edilmelidir. 
- Hastalıklı bitki artıkları ortamdan uzaklaştırılmalıdır. 
4.2. Kimyasal Mücadele 
Hastalıkla kimyasal mücadele tohum ilaçlaması şeklinde yapılır. 
4.2.1. İlaçlama zamanı 
İlaçlama, ekimden önce tohum ilaçlaması şeklinde yapılır. 
4.2.2. Kullanılacak bitki koruma ürünleri ve dozları 
Bakanlığın “Bitki Koruma Ürünleri Veri Tabanı" ile "Bitki Koruma Ürünleri Veri Tabanı 
Mobil Uygulaması” nda yayınlanan ve tavsiye edilen bitki koruma ürünü kullanılır. 
4.2.3. Kullanılacak alet ve makineler 
Tohum ilaçlamaları ilaçlama bidonlarında, naylon torbalarda veya naylon zemin üzerinde 
yapılabilir. 
4.2.4. İlaçlama tekniği 
Islatılmış soya tohumları önerilen doz ve miktarda ilaçla homojen şekilde karışması 
sağlanarak aynı gün ekilmelidir. İyi bir ilaçlama için tohum kabuğunun tamamen ilaç ile 
kaplanması gerekmektedir. 
T A G E M
Bitki Sağlığı Araştırmaları Daire Başkanlığı 
43
Endüstri ve Süs Bitkileri Hastalıkları Zirai Mücadele Teknik Talimatları 
SÜS BİTKİLERİNDE KURŞUNİ KÜF 
Botrytis spp. 
1. TANIMI VE YAŞAYIŞI 
Botrytis spp. her yerde yaygın olarak bulunan polifag bir fungus olup, bir çok bitkide hastalık 
oluşturabilir. Özellikle havalandırması iyi olmayan üretim alanlarında, çiçek zamanı sisli, 
çiğli olan yerlerde, doğada ve depolarda çoğu zaman bulunmaktadır. Botrytis spp. her bitki 
çeşidinde birbirinden farklı belirtilere neden olmakla beraber genel olarak; süs bitkilerinde 
çiçek yanıklığı, sürgün, gövde ve taç yapraklarda çürüme, yaprak yanıklığı, çökerten ve fide 
yanıklığı gibi belirtilere neden olmaktadır. 
Bitkilere yaralı kısımlardan ve dokulardan giriş yapar. Konidi, miselyum ve sklerot gibi 
değişik formlarda bitki artıkları üzerinde ve toprakta barınır. Yağmur, rüzgar ve örtü altında 
hava akımı ile yayılmaktadır. Fungus kışı sklerot halinde hasta bitki artıkları üzerinde ve 
toprakta geçirirken, ilkbaharda sklerotlar çimlenerek, miselyum ve konidiospor oluşturur. 
Fungusun sporları renksiz olmasına rağmen kurşuni renkteki görünüşü koyu renkli 
konidiofordan ileri gelmektedir. Hava neminin %95 ve sıcaklığın 17-23°C olduğu koşullar 
hastalığın gelişmesi için uygundur. Bu hastalık, serin, nemli ve bulutlu havalarda yaygın 
olarak görülmektedir. 
2. BELİRTİLERİ, EKONOMİK ÖNEMİ VE YAYILIŞI 
Hastalık etmeni, çiçek, gövde, yaprak, tomurcuk, meyve, soğan, yumru ve kök de dahil olmak 
üzere bitkinin birçok aksamında hastalık meydana getirebilir. Yanıklık, en sık görülen belirtisi 
olup yumru, kök çürümesi ve yaprak lekeleri de hastalığın belirtileri arasındadır. Hastalık 
etmeni hassas ve yumuşak dokuları (çiçek petiolleri, tomurcuklar ve fide) zayıflamış veya 
yaralı dokuları (hasat sonrası depolanan ürünler gibi), yaşlanmış ve ölü dokuları hedef alır. 
Çiçekler hastalığa karşı çok hassastır. Çiçek taç yapraklarında, bazen düzensiz, genişlemiş, 
suda ıslatılmış görünümünde lekeler oluşur. Daha sonra bu yapraklar kurşuni renk alır. Nemli 
koşullar devam ettiği sürece, çiçek oluşumu engellenir, spor üretimi ve misel gelişimi devam 
eder. Daha sonra çiçek taç yaprakları keçeleşir ve birbirine yapışır (Şekil 1). Çiçekler, henüz 
tomurcuk halde iken de enfekte olabilir. Hastalanan çiçek gözleri düşer ya da kapalı kalır. 
Şakayık ve gül bitkilerinin çiçek tomurcukları ve yapraklarında yanıklık belirtisi çok 
yaygındır. Ortanca gibi soğuk koşullarda depolanan bitkilerin depolanması süresince 
tomurcuk yanıklığı; karanfil, krizantem, sardunya ve aslanağzı gibi kesme çiçek ve saksı 
çiçeklerinin sevkiyatı süresince de çiçek yanıklığı ciddi bir sorun teşkil edebilir. Bitkilerin 
sap, gövde ve tacında çürüklük ve solgunluk gibi belirtiler meydana gelebilir. Bu belirtiler 
siyah ve karamel renkli, kesin bir çerçeve halinde uzun lezyonlar şeklindedir. 
Hastalık çiçek kalitesini düşürdüğü için ekonomik olarak büyük kayıplara neden olmaktadır. 
Etmen ülkemizde hava sirkülasyonu uygun olmayan ve özellikle yüksek nemin uzun süre 
hâkim olduğu alanlarda daha çok görülmektedir. 
T A G E M
Bitki Sağlığı Araştırmaları Daire Başkanlığı 
44
Endüstri ve Süs Bitkileri Hastalıkları Zirai Mücadele Teknik Talimatları 
Şekil 1. Botrytis cinerea ile enfektelenmiş çiçekler. 
http://plantdiagnostics.umd.edu/_media/client/diagnostics/fullsize/botrytis_rose_l.jpg 
3. KONUKÇULARI 
Hastalığın çok geniş bir konukçu dizisi bulunmaktadır. Süs bitkilerinin yanı sıra asma, çilek 
başta olmak üzere diğer meyveler, sebzeler, endüstri bitkileri, orman ağaçları, makiler ve 
çalılar konukçuları arasındadır. 
4. MÜCADELESİ 
4.1. Kültürel Önlemler 
- Dayanıklı çeşitler tercih edilmelidir. 
- Sık dikimden kaçınılarak, bitkilerin toprak yüzeyini tamamen örtmesi önlenmeli ve hava 
akımı sağlanmalıdır.  
- Dengeli gübreleme ve iyi bakım yapılarak bitkilerin sağlıklı gelişmeleri sağlanmalıdır. 
- Hastalıklı bitki artıkları yetiştirme ortamından uzaklaştırılmalıdır. 
- Depolarda aşırı nem oluşumu engellenmelidir. 
4.2. Kimyasal Mücadele 
4.2.1. İlaçlama zamanı 
Hastalığın ilk belirtileri görüldüğünde ilaçlamaya başlanır. Hastalığın şiddeti, iklim koşulları 
ve ilacın etki süresi dikkate alınarak ilaçlamaya devam edilir. 
4.2.2. Kullanılacak bitki koruma ürünleri ve dozları 
Bakanlığın “Bitki Koruma Ürünleri Veri Tabanı" ile "Bitki Koruma Ürünleri Veri Tabanı 
Mobil Uygulaması” nda yayınlanan ve tavsiye edilen bitki koruma ürünü kullanılır. 
4.2.3. Kullanılacak alet ve makineler 
İlaçlamada sırt pülverizatörü (mekanik veya motorlu) veya tarla pülverizatörü kullanılır. 
4.2.4. İlaçlama tekniği 
Bitkinin yeşil aksamını kaplayacak şekilde, havanın serin ve rüzgârsız olduğu zamanlarda 
ilaçlama yapılmalıdır. 
T A G E M
Bitki Sağlığı Araştırmaları Daire Başkanlığı 
45
Endüstri ve Süs Bitkileri Hastalıkları Zirai Mücadele Teknik Talimatları 
SÜS BİTKİLERİNDE KÜLLEME 
Erysiphe spp., Podosphaera spp., Phyllactinia spp., Uncinula spp., Sphaerotheca spp., 
Microsphaera spp., Oidium spp. ve Leveillula spp. 
l. TANIMI VE YAŞAYIŞI 
Süs bitkilerinde külleme hastalığına neden olan funguslar Erysiphe spp., Podosphaera 
spp.,Phyllactinia spp. ve Uncinula spp (=Sawadaea tulasnei), Sphaerotheca spp. 
Microsphaera spp., Oidium spp., Leveillula spp. (=Oidopsis)’ obligat etmenlerdir. Külleme 
funguslarına ait konidiler tekli veya zincir halinde gelişirler. Etmenler askosporlar veya 
konidiler aracılığıyla enfeksiyon yaparlar. İlkbaharda havaların ısınmasıyla birlikte 
askuslardan salınan askosporlar primer enfeksiyonlara neden olurlar. Yapraklar üzerinde 
oluşan miselyum ve konidiler rüzgarla çevreye dağılarak sekonder enfeksiyonları meydana 
getirirler. Etmenler kışı kleistotesiyum veya miselyum halinde yaprak ve sürgünde geçirirler. 
Ilık ve nemli koşullar hastalık oluşumunu teşvik eder. Etmenlerin ortalama gelişme 
sıcaklıkları 18-30°C arasındadır. 
2. BELİRTİLERİ, EKONOMİK ÖNEMİ VE YAYILIŞI 
Külleme etmenleri bitkide genellikle benzer belirtiler oluştururlar. İlkbaharda havaların 
ısınmasıyla birlikte primer enfeksiyon sonucu bitkinin yaprak, çiçek, sürgün ve meyve gibi 
kısımlarında gri-beyaz, toz tabakası şeklinde fungal bir örtü oluşur. Daha sonra bu lekeler 
genişleyerek yaprak ayasını, sapını, çiçek aksamını ve varsa meyveyi kaplamaktadır (Şekil. 
1,2,3). Enfeksiyonlar bitkilerin yaşlı yapraklarında başlar, ileri dönemlerde genç yapraklara da 
bulaşır. Hastalıklı yapraklar kuruyup dökülür ve bitkinin gelişimi durur. Külleme hastalığı süs 
bitkilerinde kalitenin bozulmasına neden olur. 
Ülkemizde süs bitkisi yetiştiriciliği yapılan alanlarda görülebilmektedir. 
Şekil 1. Oya bitkisinde külleme hastalığının belirtisi (a,b) 
© M. Erhan Göre  
© M. Erhan Göre 
a 
b 
T A G E M
Bitki Sağlığı Araştırmaları Daire Başkanlığı 
46
Endüstri ve Süs Bitkileri Hastalıkları Zirai Mücadele Teknik Talimatları 
Şekil 2. Oya bitkisinde meyvesinde külleme 
hastalığının belirtisi 
Şekil 3. Taflan bitkisinin yaprağında külleme 
hastalığının belirtisi 
3. KONUKÇULARI 
Süs bitkilerinde külleme hastalığına neden olan fungusların çok sayıda konukçusu 
bulunmaktadır. Fungus cinslerine göre bazı konukçuları aşağıda verilmiştir. 
Erysiphe spp. , oya ağacı, çınar, karanfil, gerbera, ortanca,  yıldız çiçeği, orman gülü, kızılcık, 
çit sarmaşığı, peygamber çiçeği, kadife çiçeği, liatris, çobandeğneği, kuzukulağı, tarla 
sarmaşığı, eşek marulu, kabak, karpuz, kavun, kanarya otu, hıyar, marul, açelya, mahunya 
Podosphaera spp.,taflan, pençe çalısı, aynı safa çiçeği, koyun gözü çiçeği, kayısı, erik, gül, 
gerbera, kalanchoe ,elma, badem, karayemiş, frenk üzümü 
Phyllactinia spp., şimşir, akçaağaç, fındık, kızılcık, huş ağacı, dut, şerbetçi otu, kavak, söğüt, 
karaağaç, üvez, leylak ve kızılağaç 
Uncinula spp. (Sawadaea tulasnei (=U. tulasnei), bütün akçaağaç ve atkestanesi türleridir. 
Sphaerotheca spp., kalanchoe, çayır düğmesi, kanada şifa otu 
Microsphaera sp., leylak, açelya, bezelye çalısı, çınar, berberis 
Oidium spp., begonya,petunya,adi gürgen, domates, hıyar.uyuz otu, krizantem 
Leveillula spp. (=Oidopsis), Lisianthus, latin çiçeği, cam güzeli, beyaz kan çiçeği, zambak, 
eustoma, Allium türleri, patates, domates, biber, patlıcan, korunga 
4. MÜCADELESİ 
4.1.Kültürel Önlemler 
- Sağlıklı bitkilerden çelik alınmalıdır. 
- Sık dikimden kaçınılmalıdır. 
- Gübreleme, toprak analizi sonuçlarına göre önerilen şekilde yapılmalıdır.  
- Aşırı sulama yapılmamalı, ayrıca yağmurlama veya sisleme şeklinde yapılan sulamadan 
kaçınılmalıdır. 
- Bitkilerde hastalıklı dallar budanmalı; budama makasları dezenfekte (%10’luk sodyum 
hipokloritte 5 dakika bekletilmeli) edilmelidir. 
- Hastalıklı bitki artıkları toplanıp yakılmalıdır. 
- Bulunması durumunda dayanıklı çeşitler seçilmelidir. 
© M. Erhan GÖRE 
T A G E M
Bitki Sağlığı Araştırmaları Daire Başkanlığı 
47
Endüstri ve Süs Bitkileri Hastalıkları Zirai Mücadele Teknik Talimatları 
4.2. Kimyasal Mücadele 
4.2. l. İlaçlama zamanı 
Hastalığın ilk belirtileri görüldüğünde ilaçlamaya başlanır. Hastalığın şiddeti, iklim koşulları 
ve ilacın etki süresi göz önünde bulundurularak ilaçlamaya devam edilir. 
4.2.2. Kullanılacak bitki koruma ürünleri ve dozları 
Bakanlığın “Bitki Koruma Ürünleri Veri Tabanı" ile "Bitki Koruma Ürünleri Veri Tabanı 
Mobil Uygulaması” nda yayınlanan ve tavsiye edilen bitki koruma ürünü kullanılır. 
4.2.3. Kullanılacak alet ve makineler 
İlaçlamalarda el pülverizatörü, sırt pülverizatörü (mekanik veya motorlu) veya bahçe 
pülverizatörü kullanılmalıdır. 
4.2.4. İlaçlama tekniği 
İlaçlama rüzgarsız, yağışsız havada ve bitkinin tüm yüzeyinde iyi bir kaplama sağlayacak 
şekilde yapılmalıdır. 
T A G E M
Bitki Sağlığı Araştırmaları Daire Başkanlığı 
48
Endüstri ve Süs Bitkileri Hastalıkları Zirai Mücadele Teknik Talimatları 
SÜS BİTKİLERİNDE YAPRAK LEKESİ 
Alternaria spp., Septoria spp., Cercospora spp. 
1. TANIMI VE YAŞAYIŞI 
Alternaria spp., Septoria spp. ve Cercospora spp. bir çok süs bitkisinde yaygın olarak görülen 
fungal yaprak leke hastalık etmenleridir. 
Alternaria spp., yaşamını topraktaki bitki artıkları üzerinde sürdürür. Aşırı nem ve sık dikim 
hastalığın ortaya çıkması için uygundur. Hastalık için optimum gelişme sıcaklığı 25-30°C'dir. 
Enfeksiyon alanında oluşan sporlar genellikle sıçrayan su damlası, hava akımı ve bulaşık bitki 
artıkları ile etrafa yayılır; bulaşık bitki artıkları ve tohumla ertesi yıla taşınır. 
Septoria spp.,’nin sporları çiğ ve yağmur ya da sulama suları ile etrafa dağılır ve 
enfeksiyonlarını gerçekleştirir. Fungus olumsuz koşulları toprakta bitki artıkları üzerinde 
misel ya da klamidospor olarak geçirir. Esas inokulum kaynağı olan piknitlerden oluşan 
konidiospor hava akımı ile sağlıklı bitkilere taşınmaktadır. Baharda, yüksek nem, yağmur ve 
16-18°C arasındaki sıcaklıklar enfeksiyon ve hastalığın gelişmesi için uygundur. Hastalık 
enfekteli bitki parçaları ve yağmurlama sulama ile yayılmaktadır. 
Cercospora spp.’ nin gelişimi ve yayılışı serin ve nemli hava koşullarında daha çok 
olmaktadır. Hastalığın gelişmesi için 24-26°C arasındaki sıcaklıklar uygundur. Bahar 
başlangıcında hastalık etmeninin sporları hava akımları ile yeni gelişmekte olan yaprakları 
enfekte ederler. Yüzeyde biriken serbest su, sporların çimlenmesini ve enfeksiyonunu başlatır. 
2. BELİRTİLERİ, EKONOMİK ÖNEMİ VE YAYILIŞI 
Alternaria spp.’nin neden olduğu belirtiler başlangıçta suda ıslanmış gibi görünen küçük 
lekeler şeklindedir. Bu lekeler daha sonra kırmızı-kahverengine dönüşerek etrafında sarı 
dairesel haleler oluşur. Daha büyük lekeler üzerinde fungal etmenin koyu yeşil-siyah spor 
tabakası meydana gelir ve bunlar lekenin merkezinde dairesel halkalar meydana getirir. 
Lekeler çoğu zaman birleşir ve yaprağın büyük kısmını kaplar. Bazı süs bitkilerinde 
oluşturduğu belirtiler ise, bitkinin saplarında, bazen çiçeklerde ve çiçek saplarında beliren 
yuvarlak veya şekilsiz kenarları mor renkte olan kirli beyazımsı lekelerdir (Şekil 1). 
Septoria spp.’nin neden olduğu belirtiler yaprak üzerinde yuvarlak, nekrotik ve kahverengi 
lekeler şeklindedir. Bu lekelerin ortasında piknit denilen üreme organları ve belirgin 
kahverengi kenarlar oluşur. Lezyonların büyüklüğü ve görünümü genellikle konukçuya ve 
hava nemine bağlı olarak değişmektedir. Hastalık belirtileri çiçeklerde ve çiçek saplarında 
ortaya çıkabilmektedir (Şekil 2). 
Cercospora spp.’nin neden olduğu belirtiler, yaprak yüzeyine rastgele olarak dağılmış birçok 
küçük morumsu lekeler şeklindedir. Daha sonra lekelerin merkezi grimsi bir renge dönüşür. 
Şiddetli olarak hastalanmış bitkilerde lekeler sarıya döner ve olgunlaşmadan dökülür. Nemli 
ve yağışlı havalar hastalığın yayılmasında büyük önem taşımaktadır (Şekil 3). 
T A G E M
Bitki Sağlığı Araştırmaları Daire Başkanlığı 
49
Endüstri ve Süs Bitkileri Hastalıkları Zirai Mücadele Teknik Talimatları 
Şekil 1. Alternaria spp.’nin yapraklardaki belirtileri. 
Şekil 2. Septoria spp.’nin yapraklardaki belirtileri. 
Şekil 3. Cercospora spp.’nin yapraklardaki belirtileri. 
http://departments.bloomu.edu/biology/ricketts/Associates/fungi/Cercospora_kalmiae1tn.JPG 
Yaprak leke hastalığı etmenleri süs bitkilerinde kaliteyi bozduğu için ekonomik önemde zarar 
oluşturmaktadır. 
Hastalık ülkemizde hava sirkülasyonu uygun olmayan ve özellikle yüksek nemin uzun süre 
hâkim olduğu üretim alanlarında daha çok görülmektedir. 
T A G E M
Bitki Sağlığı Araştırmaları Daire Başkanlığı 
50
Endüstri ve Süs Bitkileri Hastalıkları Zirai Mücadele Teknik Talimatları 
3. KONUKÇULARI 
Etmenler geniş bir konukçu dizisine sahiptir. Konukçusu olan süs bitkileri arasında karanfil, 
nergis, cezayir menekşesi, gül, kasımpatı, gerbera, kadife çiçeği, zakkum, şebboy, sardunya 
vd. yer almaktadır. 
4. MÜCADELESİ  
4.1. Kültürel Önlemler 
- Üretim materyali temiz olmalıdır, 
- Bitkiler arasında hava akımının olabilmesi için sık dikimden kaçınılmalı ve üretim 
alanında havalandırmaya önem verilmelidir, 
- Yaprak üzerindeki su oluşumu engellenmelidir, 
- Aşırı sulama yapılmamalı damla sulama tercih edilmelidir, 
- Dengeli gübreleme yapılmalıdır, 
- Hastalıklı bitki artıkları uzaklaştırılmalı ve yakılarak imha edilmelidir. 
4.2. Kimyasal Mücadele 
4.2.1. İlaçlama zamanı 
İlaçlamaya hastalığın ilk belirtileri görülür görülmez başlanmalıdır. İlaçlamalara kullanılan 
ilacın etki süresi göz önüne alınarak devam edilir. 
4.2.2. Kullanılacak bitki koruma ürünleri ve dozları 
Bakanlığın “Bitki Koruma Ürünleri Veri Tabanı" ile "Bitki Koruma Ürünleri Veri Tabanı 
Mobil Uygulaması” nda yayınlanan ve tavsiye edilen bitki koruma ürünü kullanılır. 
4.2.3. Kullanılacak alet ve makineler 
İlaçlamada sırt pülverizatörü (mekanik veya motorlu) veya tarla pülverizatörü kullanılır. 
4.2.4. İlaçlama tekniği 
Bitkinin yeşil aksamını kaplayacak şekilde, havanın serin ve rüzgârsız olduğu zamanlarda 
ilaçlama yapılmalıdır. 
T A G E M
Bitki Sağlığı Araştırmaları Daire Başkanlığı 
51
Endüstri ve Süs Bitkileri Hastalıkları Zirai Mücadele Teknik Talimatları 
ŞEKER PANCARINDA CERCOSPORA YAPRAK LEKE HASTALIĞI 
Cercospora beticola Sacc. 
(Rev:09.05.2025) 
1. TANIMI VE YAŞAYIŞI  
Şeker pancarında yaprak lekesi hastalığına neden olan fungal etmen Cercospora beticola 
Sacc.’dır. Tohum ve/veya hava kaynaklıdır. Etmen bir önceki üretim sezonundan toprakta 
kalan hastalıkla bulaşık bitki artıklarında, tohumlarda veya sirken, horoz ibiği gibi yabancı 
otlar ve pazı, ıspanak ve pancar gibi kültür bitkisi olan diğer konukçularında konidi veya 
pseudostroma (spor taşıyıcı yapılar) formunda kışlar. Stromalardan (pseudostroma) çıkan 
konidiler çok hücreli, ipliğimsi, şeffaf, uca doğru daralan tipte, çok bölmeli ve açık 
kahverengi renktedir. Nemli koşullarda pseudostromalarda gelişen konidiler primer 
enfeksiyonları başlatır. Konidi üretimi gündüz sıcaklıklarının ortalama 27-32°C, gece 
sıcaklığının 17°C ve nemin %90 ve üzeri veya yaprak ıslaklığının 11 saatten uzun olduğu 
koşullarda gerçekleşir. Yaz aylarında elverişli koşullar altında etmenin yaşam döngüsü 10 
günde bir tamamlanır ve konidiler aracılığıyla üretim sezonu boyunca etmenin mikro yaşam 
döngüsü birkaç kez tekrarlanır. Böylece inokulum giderek çoğalır. Sezon sonunda ise etmen 
yeniden pseudostroma oluşturarak kışlar.  
Hastalığın çıkışı ve gelişmesi, üretim yılının yağış ve sıcaklık seyri ile doğrudan ilgilidir. 
Şiddetli epidemiler sıcaklığın 20-35 °C arasında, nispi hava neminin %95-100 olduğu ve 10-
12 saat sürdüğü durumlarda gerçekleşir. Gece sıcaklıkları 20°C ve üzerine çıktığında lekelerin 
hızlı bir şekilde artması sonucu yaprak ölümleri de artar. Hastalığın her yıl görüldüğü 
bölgelerde mayıs-temmuz ayları arasında uygun sıcaklık ve nem koşulları oluştuğunda 
enfeksiyon gerçekleşir. Bu aylarda sık sık yağan yağmurlar ve yapraklarda oluşan çiğ ile 
enfeksiyonlar başlar. 
2. BELİRTİLERİ, EKONOMİK ÖNEMİ VE YAYILIŞI 
Enfeksiyon gerçekleştikten ortalama 7-10 gün sonra ilk belirtiler görülür. Hastalığın ilk 
belirtileri yaşlı dış yaprakların üzerinde birkaç küçük daire şeklinde ortaya çıkar. Bu yaprak 
lekeleri orta alanı gri-açık kahverengi, çevresi kırmızı-koyu kahverengi, dar veya geniş 
belirgin bir sınırla kuşatılmış 0.5-6 mm çapındadır. Yaprak lekelerinin ortasında küçük siyah 
noktalar halinde stromalar görülür. Yapraklardaki lekeler, hastalığın artan baskısıyla, kısa 
zamanda çoğalıp birleşir (Şekil 1, 2). Yüzeylerinin tamamı lekelerle kaplanan yapraklar, 
zamanla kuruyup ölür. Yoğun enfeksiyonlarda çok sayıda yaprak kuruyarak ölür, bitkiler 
yapraklarının tamamını kaybeder ve yeni yapraklar sürer (Şekil 3,4). Yeni yapraklar da 
sürekli olarak enfekte olarak kurur ve ölür. Mevsim sonuna doğru göbek yapraklarda ve 
yaprak sapları üzerinde de uzunlamasına lekeler görülebilir. Mevsim sonunda, pancarın başı 
yukarıya doğru konik bir şekilde uzamış bir görünüm alır. 
Tohum salkımları oluşmuş olan tohumluk bitkilerde ise toprak yüzeyinin hemen üzerindeki 
kısımların tamamı hastalıktan etkilenir.  
T A G E M
Bitki Sağlığı Araştırmaları Daire Başkanlığı 
52
Endüstri ve Süs Bitkileri Hastalıkları Zirai Mücadele Teknik Talimatları 
Şekil 1. Yaprakta ilk lekelerin oluşması, 
lekelerin çoğalarak birleşmesi ve nekrotik 
alanların oluşması 
Şekil 2. Şeker pancarı yaprağında Cercospora 
beticola’nın neden olduğu lekeler. 
Şekil 3. Cercospora yaprak lekesi hastalığının 
tarlanın tamamına yayılması ve yaprakların 
büyük bir kısmının ölmesi. 
Şekil 4. Hastalığın bitkideki yaprakların 
tamamını öldürmesi ve yeni yaprakların 
sürmesi. 
Cercospora yaprak lekesi, şeker pancarının en tahripkâr hastalıklarından biridir. Dünyada 
şeker pancarı ekim alanlarının yaklaşık yarısında yaygınlık göstermektedir. Hastalığın şiddeti, 
ülkeye ve bölgeye göre değişim gösterip mücadele yapılmadığı zaman şeker pancarının kök 
verimini % 26, şeker varlığını %13, arıtılmış şeker varlığını %18 ve şeker verimini %55’e 
varan oranlarda düşürmektedir.  
Etmen bir sonraki sezona, bulaşık tohumlarla, tarlada kalan bitki artıkları veya konukçusu 
olan yabancı otlar ve bazı kültür bitkileriyle taşınabilir. Bitkiden bitkiye taşınması ise yağmur 
sularının sıçraması ve rüzgarların etkisi ile gerçekleşir.  
3. KONUKÇULARI 
Başlıca konukçuları şeker pancarı (Beta vulgaris subsp. vulgaris convar. vulgaris var. 
altissima), pancar (Beta vulgaris), pazı (Beta vulgaris subsp. vulgaris), ıspanak (Spinacia 
oleracea) ve kereviz (Apium graveolens) gibi kültür bitkilerinin yanı sıra yabani Beta türleri, 
horoz ibiği (Amaranthus retroflexus), kara pazı (Atriplex sp.), sirken (Chenopodium album), 
kıvırcık labada (Rumex crispus), yabani marul (Lactuca asteraceae), kara hindiba 
(Taraxacum officinale), ebegümeci (Malva parviflora), tarla sarmaşığı (Convolvulus arvensis) 
ve sinir otu (Plantago sp.) gibi yabancı ot türleridir.  
©R. Kaya 
©R. Kaya
©R. Kaya 
©R. Kaya 
T A G E M
Bitki Sağlığı Araştırmaları Daire Başkanlığı 
53
Endüstri ve Süs Bitkileri Hastalıkları Zirai Mücadele Teknik Talimatları 
4. MÜCADELESİ 
4.1. Kültürel Önlemler 
- Hastalıktan ari ve sertifikalı tohumlar kullanılmalıdır. 
- Dayanıklı/tolerant çeşitler ekilmelidir. 
- Tarlada görülen hastalıklı bitkiler ve sezon sonu bitki artıkları ortamdan uzaklaştırılarak 
imha edilmelidir. 
- Hastalığın konukçusu olan yabancı otlar yok edilmelidir. 
- Yağmurlama sulamanın gündüz yapılması, tarla seviyesinde nispi nem düzeyinin süresini 
uzattığı için enfeksiyonu teşvik etmektedir. Bu nedenle sulamanın gece yapılması 
gerekmektedir. 
- Hastalık etmeni topraktaki bitki artıklarında 2 yıl canlı kaldığı için aynı tarlada en az 3 yıl 
etmenin konukçusu olan bitkiler ekilmemelidir. 
4.2. Kimyasal Mücadele 
Hastalıkla kimyasal mücadele yeşil aksam ilaçlaması şeklinde yapılır. 
4.2.1. İlaçlama zamanı 
İlaçlamalara hastalık için uygun hava şartları oluştuğunda ve tarlada yapraklar üzerinde ilk 
hastalık belirtileri görülür görülmez başlanır. Hastalığın seyrine göre kullanılan ilacın etki 
süresi dikkate alınarak ilaçlamalara devam edilir. 
4.2.2. Kullanılacak bitki koruma ürünleri ve dozları 
Bakanlığın “Bitki Koruma Ürünleri Veri Tabanı" ile "Bitki Koruma Ürünleri Veri Tabanı 
Mobil Uygulaması” nda yayınlanan ve tavsiye edilen bitki koruma ürünü kullanılır. 
4.2.3.Kullanılacak alet ve makinalar 
İlaçlamada sırt pülverizatörü (mekanik veya motorlu) veya tarla pülverizatörü kullanılır. 
İlaçlamada, tarla pülverizatörü ile ilaçlamanın mümkün olmadığı alanlarda İnsansız Hava 
Aracı (İHA) ile ilaçlama sistemleri kullanılabilir.  
İHA ile ilaçlama yapılırken dikkat edilmesi gereken hususlar;  
-Uçuş hızı 3-4 m/s ve uçuş yüksekliği 2-4 m arasında seçilmelidir.  
-İlaçlamalarda sürüklenme riskine karşı en az 4 m emniyet şeridi bırakılmalı ve tercihen 
sürüklenmeyi azaltan (anti-drift) memeler kullanılmalıdır.  
-IHA ile ilaçlamalarda 2 m/s’nin üzerindeki rüzgar hızında ilaçlama yapılmamalıdır. 
4.2.4. İlaçlama tekniği 
İlaçlama sabahın erken saatlerinde, rüzgarsız ve yağışsız havalarda ve tüm bitkiyi kaplayacak 
şekilde yapılmalıdır. 
T A G E M
Bitki Sağlığı Araştırmaları Daire Başkanlığı 
54
Endüstri ve Süs Bitkileri Hastalıkları Zirai Mücadele Teknik Talimatları 
ŞEKER PANCARINDA ÇÖKERTEN/KÖK YANIKLIĞI 
[Rhizoctonia solani Kühn., Phoma betae A.B. Frank (syn. Pleospora bjoerlingii Byford.) 
Pythium spp., Fusarium spp.] 
1. TANIMI VE YAŞAYIŞI  
Şeker pancarında, Rhizoctonia solani Kühn., Phoma betae A.B. Frank, Pythium spp., 
Fusarium spp. gibi birden fazla toprak kaynaklı patojen, tek başına veya bir kompleks halinde 
çökerten veya kök yanıklığı hastalığına sebep olmaktadır. 
Rhizoctonia solani Kühn.: Rhizoctonia solani toprak kaynaklı fungal bir patojen olup şeker 
pancarında erken dönemde çökertene, ilerleyen dönemlerde de kök ve kök boğazı 
çürüklüğüne neden olmaktadır. Rhizoctonia solani’nin AG 2-2 IIIB ve AG 2-2 IV 
anastomosis grupları şeker pancarında hastalık yapmaktadır. Patojen toprakta sklerot olarak 
ve bitki artıklarında miselyum formunda kışlayarak canlılığını devam ettirir. Üretim sezonu 
içerisinde çimlenerek şeker pancarında kök ve kök boğazını enfekte eder. Sıcaklıkların 
yüksek seyrettiği (25-35°C), ağır ve drenajın zayıf olduğu topraklarda etmenin vereceği zarar 
artmaktadır. 
Phoma betae A.B. Frank: Phoma betae, tohum ve toprak kaynaklı fungal bir etmen olup 
özellikle asidik karakterdeki topraklarda zarar yapmaktadır. Fungus enfekteli tohumda 
yaşamını yıllarca devam ettirebilmektedir. Ayrıca toprakta ve konukçu bitki artıklarında da 
yaklaşık 2 yıl boyunca canlılığını koruyabilir. Enfekteli tohumlardan gelişen bitkiciklerde 
çökerten meydana gelirken, çökerteni atlatarak gelişmeye devam eden bitkilerde hastalık 
sistemik olarak ilerleyerek yapraklarda yanıklık, kök ve kök boğazında ise kuru çürüklük 
belirtilerine neden olmaktadır. Etmenin eşeyli üreme yapıları olan ascuslar, uygun şartlar 
altında çimlenerek askosporların yayılmasına ve primer enfeksiyonları başlatmalarına neden 
olur. İlk enfeksiyonlardan sonra etmen eşeysiz üremeye geçer ve eşeysiz üreme organları olan 
piknidiumlardan dağılan konidileri aracılığıyla bitkiden bitkiye yayılarak sekonder 
enfeksiyonları devam ettirir. Yeşil aksamda patojenin gelişimi için uygun sıcaklıklar 15-32°C, 
kök gövdesindeki gelişimi için ise 5-20°C’dir. Fungus, tohumdan yeni gelişen bitkiciklere 
15°C’nin altındaki sıcaklıklarda zarar verirken, sıcaklıklar 20°C’nin üzerine çıktığında zarar 
azalır.  
Fusarium spp.: Fusarium spp., toprak kaynaklı fungal bir etmen olup özellikle asidik 
karakterdeki topraklarda daha fazla zarar yapmaktadır. Şeker pancarında erken dönemde 
çökertene, ilerleyen dönemlerde de kök ve kök boğazı çürüklüğüne neden olmaktadır. 
Mikrokonidi, makrokonidi ve klamidospor olmak üzere 3 tip spor üretir ve genellikle toprakta 
ya klamidospor formunda, ya da bitki artıkları üzerinde miselyum formunda kışlar. 
Klamidosporlar uzun yıllar toprakta konukçu bitki olmadan canlılıklarını sürdürebilen 
dayanıklı yapılardır. Mayıs - Haziran aylarının çok yağıșlı ve sıcak geçtiği yıllarda, konukçu 
bitkilerin köklerinden salgılanan eksudatlar aracılığıyla klamidosporlar çimlenerek genellikle 
köklerdeki yaralardan (böcek yeniği, alet kesiği vb.) ve kılcal köklerden içeri girerek, 
enfeksiyonu başlatır. Hastalık gelişimi 27°C’yi aşan sıcaklıklarda daha şiddetli olur. Hastalık, 
ülkemizde en erken Mayıs ayı ortası ve en geç Temmuz ayı sonuna doğru ortaya çıkmaktadır. 
Pythium spp.: Pythium spp. yaygın görülen toprak kaynaklı fungus benzeri bir patojen olup 
oospor formunda toprakta birkaç yıl canlılığını sürdürebilir. Etmen, birçok konukçuda genç 
ve sulu yapıdaki dokulara saldırarak bitki köklerinde parazitik olarak, hava koşulları elverişli 
olduğunda da toprakta bulunan diğer organik materyallerde saprofitik olarak yaşayabilir. 
T A G E M
Bitki Sağlığı Araştırmaları Daire Başkanlığı 
55
Endüstri ve Süs Bitkileri Hastalıkları Zirai Mücadele Teknik Talimatları 
Dayanıklı yapıları olan oospor formunda kışlar. Tohum ve kök eksudatları oospor 
çimlenmesini teşvik eder. Özellikle toprak sıcaklığının düşük, toprak ıslaklığının fazla olduğu 
durumlarda ve asidik karakterdeki topraklarda Pythium spp.’nin zararı daha da artmaktadır. 
Toprak sıcaklığı 12-20°C arasındaysa çıkış öncesi çökerten zararı çok yaygın olarak 
görülmektedir. 
2. BELİRTİLERİ, EKONOMİK ÖNEMİ VE YAYILIŞI 
Rhizoctonia solani Kühn.: Rhizoctonia solani erken dönemde; çıkış öncesi, daha yaygın 
olarak çıkış sonrası çökertene sebep olmaktadır. Erken dönemde genç bitkiler üzerindeki 
zararı Pythium spp.’den sonra görülür. Etmenin bașlıca simptomları sıra araları kapandığında 
görülmeye bașlanır ve daha çok yaz sonu – sonbahar başlangıcında belirginleșir. Enfeksiyon 
bitkinin toprak altında kalan kök boğazında kuru, belirgin sınırları olan kahverengi lezyonlar 
şeklinde görülür ve lezyonlar hipokotillere kadar uzayabilir. Çökerteni atlatarak gelişmeye 
devam eden bitkilerde ise patojen kök ve kök boğazı çürüklüğüne sebep olur. Kök ve kök 
boğazı çürüklüğünün meydana geldiği bitkilerde ani bir solgunluk, yeşil aksamda sararma ve 
dış yapraklarda kök boğazı bölgesine yakın dip kısımlarında koyu kahverengi veya siyah 
nekrotik alanlar görülür (Şekil 1a). Kök üzerindeki lezyonlar, genellikle kök boğazı bölgesine 
yakın koyu kahve-siyah renkte olup ilerleyen enfeksiyonlarda kök üzerindeki lekeler 
birleşerek merdiven benzeri bir şekil oluşturur. Köklerde hastalıklı ve sağlıklı dokuların 
belirgin bir çizgiyle ayrıldığı görülür (Şekil 1b,c). Çürüyen doku genellikle kökün dış 
kısmında yer alır. Rhizoctonia’nın neden olduğu çürüklüklerde genellikle kökte çatlaklar 
oluşur. Yapraklar ise toprak yüzeyinde çöker ve ölür (Şekil 1d).  
Etmen tohumla uzak mesafelere, sulama suyu veya yağmur sularıyla tarlada temiz alanlara 
taşınır. Bir sonraki sezona ise bulaşık tohumlarla, tarlada kalan bitki artıkları veya konukçusu 
olan yabancı otlar ve bazı kültür bitkileriyle taşınabilir.  
Şekil 1. Şeker pancarında Rhizoctonia solani’nin sebep olduğu dış yapraklarda kök boğazına yakın 
alanda görülen siyah renkte nektorik lezyonlar  
(a; 
of-sugar-beets), kökte belirgin bir çizgiyle ayrılan hastalıklı ve sağlıklı dokular  
yaprakların solarak toprak yüzeyine serilmesi (d). 
a 
b 
c 
d 
T A G E M
Bitki Sağlığı Araştırmaları Daire Başkanlığı 
56
Endüstri ve Süs Bitkileri Hastalıkları Zirai Mücadele Teknik Talimatları 
Ülkemizde etmen, şeker pancarının 4-16 yapraklı olduğu dönemlerde ve olgunlaşma 
döneminde zarar yapar.  
Phoma betae A.B. Frank: Phoma betae, şeker pancarında bütün bitki kısımlarını enfekte 
eder. Ağır enfekteli tohumlarda çıkış öncesi çökerten görülür. Toprak yüzeyine çıkan 
enfekteli bitkiciklerin hipokotillerinde kahverengi renk değişikliği görülebilir. Yapraklar 
üzerinde çapı 2 cm’e varan, kahverengi, çevresinde koyu renkli konsantrik halkaları olan oval 
veya yuvarlak şekilli lekeler oluşur (Şekil 2a). Bu konsantrik lekelerin içerisinde küçük koyu 
renkli piknidiumlar göze çarpar. Daha yaşlı alt yapraklar, genellikle genç yapraklara oranla 
daha duyarlıdır. Köklerdeki belirtiler kök boğazına yakın, küçük, koyu renkli ve çöküktür. Bu 
belirtiler zamanla yumuşak ve sulu bir görüntü alır ve sonunda hastalıklı ve sağlıklı dokuyu 
belirgin siyah sınırların ayırdığı koyu kahverengi-siyah lezyonlara dönüşür. Enfeksiyon 
ilerledikçe dokular, siyah, kuru, çökük ve süngerimsi bir yapıya dönüşür (Şekil 2b). Kök 
üzerindeki çökük alanlarda beyazımsı gri bir miselyum tabakası oluşabilir. Kök dokularında 
piknidium oluşumu görülmez.  
Etmenin uzun mesafelere taşınmasına enfekteli tohumlar neden olur. Rüzgarın bulaşık bitki 
artıklarını veya etmenin üreme yapıları olan konidileri etrafa yayması, yine konidilerin 
yağmur sularının sıçramasıyla sağlıklı bitkilere dağılması, sulama suları ve böcekler etmenin 
kısa mesafelere lokal olarak yayılmasına sebep olmaktadır. Bir sonraki sezona ise yine 
bulaşık tohumlarla, tarlada kalan bitki artıkları veya konukçusu olan yabancı otlar ve ıspanak 
gibi bazı kültür bitkileriyle taşınabilir. 
Şekil 2. Şeker pancarında Phoma betae’ye ait yaprak lezyonları (a) 
(https://apsjournals.apsnet.org/doi/pdfplus/10.1094/PHP-02-19-0013-RS),  
kök boğazına yakın koyu renkli çökük lezyonlar (b). 
Fusarium spp.:  
Fusarium türleri erken dönemde; çıkış sonrası çökertene ve kök çürüklüklerine sebep 
olmaktadır. Bitkinin olgunlaştığı dönemde ise tarladaki hastalık belirtileri, yer yer adacıklar 
şeklinde görülür ve Fusarium spp. ile bulaşık şeker pancarı bitkilerinin yeşil aksamında genel 
bir kloroz, solgunluk ve yaşlı yapraklarda kurumalar meydana gelir (Şekil 3a,b). Sonunda 
yaprakların tamamı ölür fakat bitkiye bağlı bir şekilde kök boğazı çevresinde bir yığın halinde 
çökerler. Kök belirtileri dışardan görülemeyebilir ancak kökün enine kesitinde kahverengi 
vasküler renk değişikliği göze çarpar (Şekil 3c,d). Etmen tohumla uzak mesafelere, sulama 
suyu veya yağmur sularıyla tarlada temiz alanlara taşınır. Bir sonraki sezona bulaşık 
tohumlarla, tarlada kalan bitki artıkları veya konukçusu olan yabancı otlar ve konukçusu 
olduğu kültür bitkileriyle taşınabilir. 
a 
b 
T A G E M
Bitki Sağlığı Araştırmaları Daire Başkanlığı 
57
Endüstri ve Süs Bitkileri Hastalıkları Zirai Mücadele Teknik Talimatları 
Şekil 3. Şeker pancarında Fusarium spp.’nin neden olduğu yeşil aksamda genel kloroz ve 
yellows-of-sugar-beet/pp1247.pdf) ve kökün enine kesitinde göze çarpan vasküler renk 
değişiklikleri (c-d).  
Pythium spp.: Pythium türleri erken dönemde; sıklıkla çıkış öncesi ve sonrası çökertene 
sebep olmaktadır. Tohumdan yeni çıkmış bitkiciklerin hipokotilleri bu patojene karşı oldukça 
hassastır ve etmen toprak yüzeyinin hemen üzerindeki hipkotillerde hafif koyu renkte ve sulu 
bir çürüklük oluşturur. Patojen genç bitkiciğin sap kısmını enfekte ettiğinde ise enfekteli 
dokular siyaha döner ve bitki toprak yüzeyine serilerek ölür (Şekil 4a). Pythium türlerinden 
kaynaklı çıkış sonrası çökertenle birlikte bitki köklerinde suda haşlanmış gibi bir görüntü 
mevcuttur. Bitkinin olgunlaştığı dönemde ise aşırı nemli ve ağır topraklarda alt yaprakların 
sarararak solduğu görülür ve genellikle dış yaprakların kök boğazına yakın dip kısımlarında 
siyah sulu bir çürüklük görülür (Şekil 4b,c). Ağır enfekteli bitkiler genellikle ölür. Etmen 
sulama suyu veya yağmur sularıyla tarlada temiz alanlara taşınır. Bir sonraki sezona, tarlada 
kalan bitki artıkları, organik materyaller veya konukçusu olan yabancı otlar ve bazı kültür 
bitkileriyle taşınabilir. 
a 
b 
a 
b 
c 
d 
T A G E M
Bitki Sağlığı Araştırmaları Daire Başkanlığı 
58
Endüstri ve Süs Bitkileri Hastalıkları Zirai Mücadele Teknik Talimatları 
Şekil 4. Pythium türlerinin neden olduğu şeker pancarında çökerten (a) 
köklerinde meydana getirdiği koyu renkli sulu çürüklük (b-c). 
Şeker pancarında çökerten ve kök yanıklığı etmenleri, dünyada olduğu gibi ülkemizde de son 
derece tahripkardır. Etmenlerin bulașma zamanına ve tarladaki yayılışına göre köklerde 
meydana getirdiği kayıplar değișkenlik göstermekle birlikte ortalama olarak ürünün șeker 
içeriğini %60’ın üzerindeki oranlarda etkilemektedir. Hastalıktan etkilenen pancarların 
depolanması zor olmakla birlikte işleme kalitesi de düşmektedir. 
3. KONUKÇULARI 
Rhizoctonia solani kühn., Fusarium spp. ve Pythium spp. fungal etmenleri, birçok kültür 
bitkisini ve yabancı otu da içerisine alan geniş bir konukçu dizisine sahiptir. Phoma betae ise 
ıspanak ve kinoa başta olmak üzere Chenopodiaceae ve Amaranthaceae familyası üyesi olan 
kültür bitkileri ve yabancı otlarda zarar yapmaktadır.  
4. MÜCADELESİ 
4.1. Kültürel Önlemler 
- Sertifikalı ve hastalıktan ari tohum kullanılmalıdır.   
- Dayanıklı/tolerant çeşitler ekilmelidir. 
- Bu hastalıkta toprak drenajı oldukça önemlidir, özellikle ağır karakterli topraklardaki aşırı 
nemlilik önlenmelidir. Bunun için yükseltilmiş yataklara tohum ekimi önerilebilir.  
- Bununla birlikte arazinin belli bölgelerinde su birikiminin önlenmesi için arazi tesviyesi 
de önerilir.  
- Yağmurlama ve merkez eksen sulama tercih edilebilir ancak sık sulamadan kesinlikle 
kaçınılmalıdır.  
- Aşırı azotlu gübrelemeden uzak durulmalıdır.  
- Yem bitkileriyle en az 3 senelik ekim nöbeti önerilir.  
- Tarlada görülen hastalıklı bitkiler ve sezon sonu bitki artıkları ortamdan uzaklaştırılarak 
imha edilmelidir. 
- Bitkiler arasında hava akımının olabilmesi için sık dikimden kaçınılmalıdır. 
- Hastalığın konukçusu olan Chenopodiaceae ve Amaranthaceae familyalarına bağlı 
yabancı otlar yok edilmelidir. 
- Tohum ekimi için toprak sıcaklığının 15°C’nin altında ve 19-20°C’nin üzerinde 
olmaması önerilir.  
- Hastalık etmeni topraktaki bitki artıklarında 2 yıl canlı kaldığı için aynı tarlada en az 3 yıl 
etmenin konukçusu olan bitkiler ekilmemelidir. 
c 
T A G E M
Bitki Sağlığı Araştırmaları Daire Başkanlığı 
59
Endüstri ve Süs Bitkileri Hastalıkları Zirai Mücadele Teknik Talimatları 
4.2. Kimyasal Mücadele 
Hastalıkla kimyasal mücadele tohum ve/veya yeşil aksam ilaçlaması şeklinde yapılır. 
4.2.1. İlaçlama zamanı 
Tohum ilaçlamalarında tohumlar ekim sırasında veya ilacın özelliğine göre daha önceden 
ilaçlanabilir. 
Yeşil aksam ilaçlamalarına, tarlada hastalığın ilk belirtileri görüldüğünde başlanır. Ancak 
yoğun bulaşık alanlarda ilk ilaçlamalara bitkiler 4-8 yapraklı olduğunda ve/veya 10 cm toprak 
derinliğindeki sıcaklık 19-22°C’yi bulduğunda başlanmalıdır. Hastalığın seyrine göre ve 
firmasınca önerildiği şekilde ilaçlamalara devam edilir. İlaçlama sayısı ve tarihleri 
kaydedilmelidir. 
4.2.2. Kullanılacak bitki koruma ürünleri ve dozları 
Bakanlığın “Bitki Koruma Ürünleri Veri Tabanı" ile "Bitki Koruma Ürünleri Veri Tabanı 
Mobil Uygulaması” nda yayınlanan ve tavsiye edilen bitki koruma ürünü kullanılır. 
4.2.3.Kullanılacak alet ve makinalar 
Tohum ilaçlaması, ruhsatlı tohum kaplama alet ve makinalarıyla yapılır.  
Yeşil aksam ilaçlamaları bütün deneme alanında tekdüze dağılım sağlayacak veya doğru 
bölgesel ilaçlama yapabilecek uygun bir alet veya makine ile yapılmalıdır. Biyolojik etkinliği 
doğrudan etkileyebilecek faktörler (çalışma basıncı, meme tipi, meme delik çapı, meme 
verdisi, ilerleme hızı vb.) amaca uygun olarak seçilmelidir. Seçilen bu faktörler, kullanılan 
zirai mücadele alet - makineleri ve ilaçlama başlıklarının ticari adı kaydedilmelidir. 
4.2.4. İlaçlama tekniği 
Tohum ilaçlamasında ilacın tohum yüzeyinde tutunabilmesi için tohumlar önceden 
nemlendirilmelidir. Preparatlar 100 kg tohum için önerilen ilaç miktarı 1-1.5 litre su içerisinde 
çözündürülür ve sonrasında karıştırmayla bu ilaçlı su bütün tohuma homojen olarak dağıtılır. 
Yeşil aksam ilaçlaması ise sabahın erken saatlerinde, rüzgarsız ve yağışsız havalarda ve tüm 
bitkiyi kaplayacak şekilde yapılmalıdır. 
T A G E M
Bitki Sağlığı Araştırmaları Daire Başkanlığı 
60
Endüstri ve Süs Bitkileri Hastalıkları Zirai Mücadele Teknik Talimatları 
ŞEKER PANCARINDA KÜLLEME 
Erysiphe betae (Vaňha) Weltzien (synonym: Erysiphe polygoni) 
1. TANIMI VE YAŞAYIŞI  
Şeker pancarında küllemeye obligat bir parazit olan Erysiphe betae (Vaňha) Weltzien fungal 
etmeni neden olmaktadır. Erysiphe betae yaprak yüzeyinde yüzeysel miselyum şeklinde 
gelişir. Patojen konukçu bitkinin epidermal hücrelerinden direkt olarak penetrasyon yapar ve 
hücreler arasında gelişerek enfeksiyona neden olur. Yaprak yüzeyindeki miselyum 
öbeklerinden uzanan eşeysiz üreme organları konidioforlarda üretilen konidiler, rüzgarlar 
aracılığıyla dağılarak yeni enfeksiyonları meydana getirir (Şekil 1). 
Şekil 
1. 
Yaprak 
yüzeyindeki 
miselyum 
öbeklerinden uzanan eşeysiz üreme organları 
publishing/pdf/PNW/PNW643.pdf) 
Şekil 2. Eşeyli üreme yapıları kasmotesyumlar 
E. betae, kışlık konukçu bitkilerde veya kendi-gelen şeker pancarı bitkisinde kışlar. 
İlkbaharda çimlenen konidiler enfeksiyon hifi oluşturarak primer enfeksiyonları başlatır. 
Başlangıç enfeksiyonundan sonra, etmen yaprak yüzeyinde gelişerek eşeysiz sporlar olan 
konidileri oluşturur. Daha sonraki sekonder enfeksiyonlar konidiler aracılığıyla olur ve 
konukçu bitkinin varlığında, ekolojik koşullar hastalık için uygun olduğu sürece sezon 
boyunca devam eder.  
Hastalık genel olarak yazları sıcak ve kurak geçen bölgelerde görülür. Hastalık oluşumu için 
en uygun zaman, kurak hava koşullarının yanı sıra yüksek gündüz fakat düşük gece 
sıcaklıkları, yani gece-gündüz sıcaklık farkının fazla olduğu periyotlardır. Konidi üretimi için 
gündüz sıcaklığının 27°C, gece sıcaklığının ise 12°C civarında olduğu sıcaklıklar ve nisbi 
nemin %30-40 dolaylarında olduğu koşullar hastalık oluşumu için en elverişli koşullardır. 
Konidi çimlenmesi, enfeksiyon oluşumu ve koloni gelişimi için ise optimal sıcaklık aralığı 
15-30°C iken, optimum sıcaklık ise 25°C’dir. Enfeksiyon oluştuktan sonra eğer sıcaklıklar 
25°C civarında seyrederse inkübasyon periyodu 5 güne kadar kısalabilir. Yüksek nisbi nem 
(%60-100) konidi üretimini ve canlılığını da önlese de konidilerin çimlenmesi ve enfeksiyon 
oluşumu için gereklidir. Bununla birlikte yaprak üzerindeki serbest nem konidi çimlenmesini 
ve koloni gelişimini engellemektedir.  
T A G E M
Bitki Sağlığı Araştırmaları Daire Başkanlığı 
61
Endüstri ve Süs Bitkileri Hastalıkları Zirai Mücadele Teknik Talimatları 
Eşeyli üreme yapıları olan kasmotesyumlar, sezon içerisinde geç dönemde oluşabilir (Şekil 
2). Kasmotesyumların oluşumunda 12-22°C sıcaklık ve %30 nisbi nem önemli rol oynar. 
Ancak kasmotesyumların oluşumu çok sık görülen bir durum değildir.  
2. BELİRTİLERİ, EKONOMİK ÖNEMİ VE YAYILIŞI 
Hastalığın ilk belirtileri; genellikle yaşlı yaprakların alt yüzeyinde küçük, dağınık ve seyrek 
yapıda, dairesel beyaz miselyum öbekleri şeklindedir. Hastalık ilerledikçe bütün yaprakları 
enfekte olarak bitki küllü beyaz bir görünüme kavuşur. Hastalık uygun ortam koşullarında 
hızlı bir şekilde gelişerek bütün yaprak yüzeyini kaplayabilir (Şekil 3). 
Şekil 3. Şeker pancarı yapraklarındaki dağınık ve 
seyrek yapıda beyaz miselyum öbekleri 
Şekil 4. Şeker pancarı tarlasında külleme 
hastalığından bir görüntü  
Şiddetli enfekte olmuş yapraklar önce sarararak daha sonra morumsu-kahverengine döner. 
Yaprak yüzeyindeki miselyum öbeklerinden uzanan konidioforlarda üretilen konidiler, 
rüzgarlar aracılığıyla dağılarak yeni enfeksiyonları meydana getirir. Üretim sezonunun sonuna 
doğru ise hastalık daha da şiddetlendiğinde ve çevre koşulları hastalık için elverişli olarak 
devam ettiğinde, genellikle yaşlı yaprakların üst yüzeyinde koyu kahverengi-siyah, küresel, 
eşeyli üreme yapıları olan kasmotesyumlar görülebilir.  
Etmen kurak iklim koşullarında şiddetli enfeksiyonlara neden olur. Şiddetli enfeksiyonlarda 
hastalık bir ay içinde tarladaki tüm bitkilere bulaşabilir (Şekil 4). Eğer kontrol altına 
alınmazsa bitkideki şeker verimi %30-35’e kadar düşebilir. 
3. KONUKÇULARI 
Etmen yalnızca şeker pancarı (Beta vulgaris subsp. vulgaris convar. vulgaris var. altissima), 
yemlik pancar (Beta vulgaris), pazı (Beta vulgaris subsp. vulgaris) gibi Beta genusuna bağlı 
kültür bitkilerinde ve yabani Beta türlerinde hastalığa neden olmaktadır. 
4. MÜCADELESİ 
4.1. Kültürel Önlemler 
- Hastalığa dayanıklı/tolerant çeşitler ekilmelidir. 
- Tarlada görülen hastalıklı bitkiler ve sezon sonu bitki artıkları ortamdan uzaklaştırılarak 
imha edilmelidir. 
- Hastalığın konukçusu olan yabancı otlar yok edilmelidir. 
- Özellikle vahşi (salma) sulamanın yapıldığı alanlarda hastalık çok daha şiddetli seyreder. 
Bu nedenle vahşi sulamadan ziyade yağmurlama sulama yapılması ve sulamanın gece 
yapılması gerekmektedir.  
T A G E M
Bitki Sağlığı Araştırmaları Daire Başkanlığı 
62
Endüstri ve Süs Bitkileri Hastalıkları Zirai Mücadele Teknik Talimatları 
4.2. Kimyasal Mücadele 
Hastalıkla kimyasal mücadele yeşil aksam ilaçlaması şeklinde yapılır. 
4.2.1. İlaçlama zamanı 
İlaçlamalara hastalık için uygun hava şartları oluştuğunda ve tarlada yapraklar üzerinde ilk 
hastalık belirtileri görülür görülmez başlanır. Hastalığın seyrine göre kullanılan ilacın etki 
süresi dikkate alınarak ilaçlamalara devam edilir. 
4.2.2. Kullanılacak bitki koruma ürünleri ve dozları 
Bakanlığın “Bitki Koruma Ürünleri Veri Tabanı" ile "Bitki Koruma Ürünleri Veri Tabanı 
Mobil Uygulaması”nda yayınlanan ve tavsiye edilen bitki koruma ürünleri ve dozları 
kullanılır. 
4.2.3.Kullanılacak alet ve makinalar 
İlaçlamada hidrolik tarla pülverizatörü kullanılır.  
4.2.4. İlaçlama tekniği 
İlaçlama sabahın erken saatlerinde, rüzgarsız ve yağışsız havalarda ve tüm bitkiyi kaplayacak 
şekilde yapılmalıdır. 
T A G E M
Bitki Sağlığı Araştırmaları Daire Başkanlığı 
63
Endüstri ve Süs Bitkileri Hastalıkları Zirai Mücadele Teknik Talimatları 
ŞERBETÇİOTU KÜLLEMESİ 
Podosphaera macularis (Wallr.:Fr.) U. Braun & S. Takamatsu 
(=Sphaerotheca macularis (Wallr.:Fr.) Lind ,=Sphaerotheca humuli (DC.) Burrill) 
1.TANIMI VE YAŞAYIŞI 
Fungusun kleistotesyumları koyu renkli yuvarlak ve tek askusludur, tutunucuları genellikle 
uzun, düz, bölmeli ve koyu kahverengidir. Konidiosporlar konidioforlar üzerinde zincir 
şeklinde (2-8 adet veya daha fazla) sıralanmışlardır. Fungus kışı kleistotesyum olarak bitki 
artıklarında ya da tomurcuk aralarında miselyum olarak geçirir. İlkbaharda kleistotesyumların 
çatlaması ile etrafa yayılan askosporlar primer enfeksiyonları oluşturur. Bayrak sürgünler 
külleme miselleriyle kaplanır ve 5-10 gün sonra konidiler görülür, üretilen bu konidiler 
sekonder enfeksiyonları başlatır. Patojenin gelişmesi için uygun sıcaklıklar 12-30oC ‘dir. 
Özellikle yüksek nemde daha yüksek sıcaklıklara tolerans gösterebilmektedir.  
2. BELİRTİLERİ, EKONOMİK ÖNEMİ VE YAYILIŞI 
Hastalığın belirtileri sürgünlerde, yapraklarda, kozalak ve çiçeklerde görülür. Primer 
enfeksiyon sonucu bayrak sürgünler beyazımsı miselyal örtü ile kaplanır (Şekil 1). Genç 
yapraklar üzerindeki sekonder enfeksiyonlar beyazımsı yuvarlak noktalar olarak gözlenir 
(Şekil 2). Zamanla bu lekeler yaprak yüzeyini tamamen kaplar. Sekonder enfeksiyonlar 
sürgünde, bitkinin en alt ve en üst yaprağında belirti verebilmekte yani hastalık bitkide dikine 
gelişim göstermektedir (Şekil 3). Genç yapraklar yaşlı yapraklara göre hastalıktan daha fazla 
etkilenir. Bitkinin tepesinden aşağı doğru yaklaşık ilk 5 yaprak hastalığa en hassas 
kısımlardır. Hassas çeşitlerde çiçek ve kozalaklar da enfekte olabilmektedir. Enfekteli 
alanlarda büyüme durur. Çiçeklerde dökülmeler, kozalaklarda şekil bozuklukları, cüceleşme, 
erken olgunlaşma ve kozalak dokularında gevrekleşme gözlenir (Şekil 4). Kozalak pulları 
arasında gizli enfeksiyonlar da görülebilmektedir. Enfekteli kozalaklar kleistotesyum oluşum 
döneminde kırmızı ile siyahımsı arasında bir renk alır. 
Hastalık hassas çeşitlerde ve şiddetli enfeksiyonlarda önemli ürün ve kalite kaybına neden 
olabilmektedir. 
Hastalık ülkemizde şerbetçiotu üretiminin yapıldığı Bilecik ilinde görülmektedir. 
Şekil 1. Bayrak sürgünündeki 
belirtiler 
Şekil 2. Yapraktaki belirtiler 
Şekil 3. Sürgündeki belirtiler 
T A G E M
Bitki Sağlığı Araştırmaları Daire Başkanlığı 
64
Endüstri ve Süs Bitkileri Hastalıkları Zirai Mücadele Teknik Talimatları 
Şekil 4. Sağlıklı (A) ve hastalıklı (B) kozalaklar 
person/37109/030909/2008GentetalPHPManuscript.pdf 
Şekil 3 http://ipmnet.org/plant-disease/plant_images/PMcones.JPG 
3. KONUKÇULARI 
Şerbetçiotu, gül, çilek, ahududu, karahindiba ve koyun otu’ dur. 
4. MÜCADELESİ 
4.1. Kültürel Önlemler 
- Erken dönemde enfekteli sürgünler budanarak imha edilmelidir. 
- Aşırı azotlu gübre kullanımından kaçınılmalıdır. 
- Dip sürgünleri mekanik yolla temizlenmelidir. 
- Hasattan sonra hastalıklı bitki artıkları imha edilmelidir 
- Dayanıklı çeşit kullanılmalıdır. 
4.2. Kimyasal Mücadele 
4.2.1. İlaçlama zamanı 
1.ilaçlama: Hastalık koşulları oluştuğunda veya hastalığın ilk belirtileri görüldüğünde 
2. ve diğer ilaçlamalar: Kullanılan ilaçların etki süresi dikkate alınarak enfeksiyon koşulları 
sona erinceye kadar ilaçlamalara devam edilir. 
İlaçlama programında son uygulama ile hasat arasındaki süreye dikkat edilmelidir. 
4.2.2. Kullanılacak bitki koruma ürünleri ve dozları 
Bakanlığın “Bitki Koruma Ürünleri Veri Tabanı" ile "Bitki Koruma Ürünleri Veri Tabanı 
Mobil Uygulaması” nda yayınlanan ve tavsiye edilen bitki koruma ürünü kullanılır. 
4.2.3. Kullanılacak alet ve makineler 
İlaçlamada sırt pülverizatörü (mekanik veya motorlu), sırt atomizörü veya bahçe pülverizatörü 
kullanılır. 
4.2.4. İlaçlama tekniği 
İlaçlamalar rüzgârsız havada yapılmalıdır. Üretim sahasında tüm sıralar atlanmadan bitkilerin 
tüm yeşil aksamı iyice ilaçlanmalıdır. 
T A G E M
Bitki Sağlığı Araştırmaları Daire Başkanlığı 
65
Endüstri ve Süs Bitkileri Hastalıkları Zirai Mücadele Teknik Talimatları 
YERFISTIĞINDA AFLATOKSİN 
Aspergillus flavus, Aspergillus parasiticus 
1. TANIMI VE YAŞAYIŞI 
Yerfıstığında aflatoksin oluşumuna neden olan fungusların başında Aspergillus flavus ve 
Aspergillus parasiticus gelmektedir. A. flavus’un konidiyal başlığı sarımsı yeşil renkte, küre 
ya da sütun şeklindedir. Konidioforlar değişken uzunluklarda, pürüzlü, çukurlu ve dikensi bir 
yapıya sahiptir (Şekil 1a). Vesikül çomak şeklindedir (Şekil 1b). Konidiler küre şeklinde, 
sarı-yeşil renkte, pürüzsüz veya hafif pürüzlü, ince duvarlıdır (Şekil 1c). Fialidler tek veya çift 
sıralı olup vesikülün tüm yüzeyini kaplar ve farklı yönlere doğru uzanır. Sterigma tek 
sıralıdır. Sklerotlar küre şeklinde, rengi kırmızımsı kahverengiden, morumsu kahverengiye 
kadar değişmektedir. 
Şekil 1. a) Konidiofor ve konidial başlık b) Vesikül yapısı c) Konidiler 
A. parasiticus’un konidial başlığı yeşil renkte, küre veya sütun şeklindedir. Konidiofor 
oldukça pürüzlü bir yapıda, yeşil renktedir. Vesikül yuvarlak ya da yuvarlağa yakındır (Şekil 
2a). Konidiler yuvarlak, kalın, koyu yeşil renkte, çoğunlukla pürüzlü duvarlıdır (Şekil 2b). 
Fialidler direkt olarak vesikül ya da metula üzerinde bulunur. Sterigma iki sıralıdır. 
Şekil 2. a) Konidiofor, konidial başlığı ve vesikül yapısı b) Konidiler 
b 
a 
T A G E M
Bitki Sağlığı Araştırmaları Daire Başkanlığı 
66
Endüstri ve Süs Bitkileri Hastalıkları Zirai Mücadele Teknik Talimatları 
A. flavus ve A. parasiticus tohum, toprak veya hava kaynaklı olabilir ve bu türlerin yaklaşık 
%40-80'i aflatoksin üretme yeteneğindedir. Etmenler, 10 ile 43°C sıcaklık aralığında 
canlılığını sürdürmekle birlikte optimum gelişme sıcaklıkları 25-35°C’dir. Her iki etmen 28-
30°C’de maksimum aflatoksin üretmektedir. Fungusların gelişmesi için havanın bağıl nemi 
%65, nispi neminin ise %75-80 olması gerekmektedir.  
2. BELİRTİLERİ, EKONOMİK ÖNEMİ VE YAYILIŞI 
Aflatoksijenik A. flavus ve A. parasiticus’un yerfıstığı kapsüllerine veya tohumlarına hasat 
öncesi tarlada (Şekil 3) bulaşması ile aflatoksin oluşumu başlamakta ve hasat, kurutma, 
depolama ve işleme süresince de aflatoksin miktarı artarak ürünlerde bulaşıklığa neden 
olmaktadır. Özellikle kapsüllerin olgunlaşmaya başladığı dönemde yerfıstığı bitkilerinin 
kuraklık, böcek vb. abiyotik veya biyotik strese maruz kalmasıyla üründe aflatoksin oluşumu 
artmaktadır. Her iki Aspergillus türü yerfıstığı üretiminde verim olarak kayda değer bir ürün 
azalışına neden olmamasına rağmen oluşturdukları kanserojenik toksinler ile insan ve hayvan 
sağlığı açısından önemli bir tehdit oluşturmaktadırlar. Yerfıstığında aflatoksin üreten fungal 
etmenlere karşı mücadele yapılmadığında hasat döneminde aflatoksin ile bulaşıklık oranı 
artabilmektedir. Aflatoksin, ülkemizin yerfıstığı yetiştirilen her yerinde görülebilmektedir. 
Üründe aflatoksin olup olmadığının veya varsa aflatoksin miktarının belirlenmesi için 
üründen örnekler alınarak aflatoksin analizi yapılmalıdır. Türk Gıda Kodeksi Tebliğinde 
yerfıstığı için maksimum toplam aflatoksin miktarı yer almaktadır. 
Şekil 3. Aflatoksin üreten A. flavus ile bulaşık yerfıstığı tohumu 
3. KONUKÇULARI 
A. flavus ve A. parasiticus yerfıstığının yanı sıra mısır, buğday, arpa, çeltik, soya, pamuk, 
fındık, antepfıstığı, ceviz, badem, incir, üzüm, kırmızıbiber ve karabiber gibi ürünlerde 
aflatoksin oluşumuna neden olmaktadırlar. 
4. MÜCADELESİ 
4.1. Kültürel önlemler 
- Herhangi bir nedenle (mekanik, böcek vb.) zarar görmüş tohum kullanılmamalıdır. 
- Sertifikalı tohum kullanılmalıdır. 
T A G E M
Bitki Sağlığı Araştırmaları Daire Başkanlığı 
67
Endüstri ve Süs Bitkileri Hastalıkları Zirai Mücadele Teknik Talimatları 
- Aflatoksin oluşumuna dayanıklı çeşitler kullanılmalıdır.  
- Yerfıstığı hasadı kurak koşullarda toprak sıcaklığı 240C, sulu koşullarda ise 340C 
olduğunda yapılmalıdır.  
- Ürün yetiştirilen çeşidin özelliğine göre optimum olgunlukta hasat edilmelidir.  
- Hasat sonrasında yerfıstığı tane nem içeriği %18-24, kurutma sonrası kabuklu yerfıstığının 
nem içeriği %10-11, kabuksuz yerfıstıklarında ise %7-8 olmalıdır. 
- Hasat, kurutma, depolama ve işleme sırasında ürünlere fiziksel hasar verilmemelidir. 
- Depolarda nem %65-70 arasında, sıcaklık 10oC’nin altında olmalıdır. 
- Depolarda muhafaza edilen yerfıstığı ürününün içerisinde taş, toprak, çöp, lif vb. 
bulunmamalıdır. 
4.2. Kimyasal Mücadele 
Toprak veya yeşil aksam ilaçlaması şeklinde yapılır.   
4.2.1. İlaçlama zamanı 
Toprak ilaçlaması ekimden hemen önce veya yeşil aksam ilaçlaması ekimden 60 gün sonra 
yapılır. 
4.2.2. Kullanılan bitki koruma ürünleri ve dozları 
Bakanlığın “Bitki Koruma Ürünleri Veri Tabanı" ile "Bitki Koruma Ürünleri Veri Tabanı 
Mobil Uygulaması” nda yayınlanan ve tavsiye edilen bitki koruma ürünü kullanılır. 
4.2.3. Kullanılacak alet ve makineler 
Yeşil aksam ilaçlamalarında hidrolik tarla pülverizatörü, sırt pülverizatörü (mekanik, 
otomatik, motorlu) veya sırt atomizörü kullanılır. 
4.2.4. İlaçlama tekniği 
Toprak ve bitki yüzeyinde ilaçlanmamış alan bırakılmamalıdır. 
T A G E M
Bitki Sağlığı Araştırmaları Daire Başkanlığı 
68
Endüstri ve Süs Bitkileri Hastalıkları Zirai Mücadele Teknik Talimatları 
YERFISTIĞINDA CERCOSPORA YAPRAK LEKESİ 
Cercospora arachidis Henn. ve Cercospora personata (Berk. & M.A. Curtis) Ellis 
1. TANIMI VE YAŞAYIŞI  
Yerfıstığı erken yaprak lekesi hastalığına Cercospora arachidis Henn. (Telemorf: 
Mycosphaerella arachidis Deighton), geç yaprak lekesi (Telemorf: Mycosphaerella berkeleyi 
W.A. Jenkins) hastalığına ise Cercospora personata (Berk. & M.A. Curtis) Ellis fungal 
etmenleri neden olmaktadır. 
Toprakta bitki kalıntıları ve kendi gelen bitkiler üzerinde oluşan konidiler çimlenerek ilk 
enfeksiyonu başlatırlar. Konidiler rüzgarla, su sıçramaları ve böceklerle yayılır. C. 
arachidis’in konidiosporları 3-12 bölmeli, genellikle eğri, renksiz veya çok açık zeytin yeşili 
rengindedir. C. personata’nın konidiosporları ise çok daha kısa ve dikkat çekecek derecede 
kalın ve 3-4 bölmelidir. Genellikle silindirik, çomak şeklinde, nadiren de eğri görünüm 
sergiler. Askosporlar ve konidiosporlar yüksek bağıl nemde ve hava sıcaklığı 21°C’nin 
üzerine çıktığında çimlenerek doğrudan doğruya epidermis hücrelerinden veya stomalardan 
giriş yapar. C. personata’da emeçler kısa sürede dallanarak misele dönüşür ve konukçu 
hücrenin canlılığını yitirmesi uzun zaman alabilir. C. arachidis’de ise konukçu hücresi kısa 
sürede canlılığını yitirir. Yapraklar üzerinde enfeksiyona ait ilk belirtiler inokulasyondan 6-8 
gün sonra görülür. Geç yaprak leke belirtileri ise inokulasyondan 10-14 gün sonra oluşur.  
C. arachidis için 20-24°C’den yüksek sıcaklıklarda ve %90’nin üzerindeki nisbi nemde, C. 
personata için ise 20°C sıcaklık ve %93’ün üzerindeki nisbi nemde en az 12 saatlik yaprak 
ıslaklığında epidemiler oluşabilir. 
2. BELİRTİLERİ, EKONOMİK ÖNEMİ VE YAYILIŞI  
Yerfıstığı ekildikten yaklaşık 3-4 hafta sonra uygun koşullarda C. arachidis, 6-8 hafta sonra 
ise C. personat’nın yapraklarda oluşturduğu tipik lekeler görülebilir. Ayrıca etmen dal, yaprak 
sapı ve ginofor (toprağa giren sürgünler) üzerinde belirti oluşturabilir.  
C. arachidis’in bitkide oluşturduğu lekeler düzensiz dairemsi şekilde olup 1-10 mm 
çapındadır. Zamanla bu lekeler birleşerek yaprağı kaplar. Lekelerin etrafında sarı bir hale 
mevcuttur (Şekil 1a,b). Yaprak üst yüzeyinde görülen nekrotik alanların rengi kırmızımsı 
kahverengiden siyaha kadar değişir, yaprak alt yüzeyinde ise lekeler daha az belirgin ve açık 
kahverengidir. Konidiosporlar genellikle yaprağın üst yüzeyinde seyrek halde bulunur.  
C. personata yaprağın her iki yüzünde koyu kahverengiden siyaha kadar değişen renkte, 1-6 
mm büyüklükte dairemsi lekeler oluşturur. Lekelerin çevresinde genellikle hale yoktur, ancak 
yaprağın üst yüzeyinde ki olgun lekelerde sarı haleler gözlenebilir (Şekil 1c). Konidiosporlar 
yaprağın alt yüzünden çıkarak yığınlar halinde görülebilir (Şekil 1d). 
Cercospora yaprak lekesi, uygun koşullar altında yaprakların kuruyup dökülmesine ve üründe 
%50’nin üzerinde verim kaybına neden olabilir. Etmen, ülkemizde yerfıstığı tarımı yapılan 
alanlarda görülmektedir.  
T A G E M
Bitki Sağlığı Araştırmaları Daire Başkanlığı 
69
Endüstri ve Süs Bitkileri Hastalıkları Zirai Mücadele Teknik Talimatları 
Şekil 1. Yerfıstığında Erken (a, b) ve Geç (c, d) yaprak lekesi belirtileri 
3. KONUKÇULARI  
C. arachidis ve C. personata yerfıstığına (Arachis hypogaea L.) özgü olan hastalık 
etmenleridir.  
4. MÜCADELESİ 
4.1. Kültürel Önlemler 
- Hastalıktan ari tohum kullanılmalıdır.  
- Dayanıklı veya tolerant çeşitler tercih edilmelidir. 
- Hasattan sonra, bitki artıkları ve kendi gelen bitkiler yok edilmelidir. 
- En az iki yıl ekim nöbeti yapılmalıdır. 
4.2. Kimyasal Mücadele 
4.2.1. İlaçlama zamanı 
Birinci ilaçlama ilk hastalık belirtileri görüldüğünde yapılır. Hasatla son ilaçlama arasındaki 
süre dikkate alınarak hastalık koşulları ortadan kalkıncaya kadar ilaçlamaya devam edilir. 
T A G E M
Bitki Sağlığı Araştırmaları Daire Başkanlığı 
70
Endüstri ve Süs Bitkileri Hastalıkları Zirai Mücadele Teknik Talimatları 
4.2.2. Kullanılan bitki koruma ürünleri ve dozları 
Bakanlığın “Bitki Koruma Ürünleri Veri Tabanı" ile "Bitki Koruma Ürünleri Veri Tabanı 
Mobil Uygulaması” nda yayınlanan ve tavsiye edilen bitki koruma ürünü kullanılır. 
4.2.3. Kullanılacak alet ve makineler 
İlaçlamada sırt pülverizatörü (mekanik, otomatik, motorlu) ve bordo bulamacı hazırlamak için 
gerekli bidonlar kullanılır. 
4.2.4. İlaçlama tekniği 
Bitki yüzeyinde ilaçlanmamış alan bırakılmamalıdır. 
T A G E M
Bitki Sağlığı Araştırmaları Daire Başkanlığı 
71
Endüstri ve Süs Bitkileri Hastalıkları Zirai Mücadele Teknik Talimatları 
YERFISTIĞINDA KÖKBOĞAZI ÇÜRÜKLÜĞÜ 
Aspergillus niger Tiegh. 
1. TANIMI VE YAŞAYIŞI 
Yerfıstığında kökboğazı çürüklüğüne neden olan etmen Aspergillus niger’dir. Konidiofor 
şeffaf ve düzgün bir yapıya sahiptir (Şekil 1a). Konidial başlık siyah, küre şeklindedir (Şekil 
1b). Konidiler yuvarlak ve pürüzsüzdür. (Şekil 1c). Vesikül küre şeklinde ve renksizdir. 
Fialidler çift sıralıdır ve vesikülün tüm yüzeyini kaplar. Sterigma bir veya iki sıralı olabilir. 
Sklerot küre şeklindedir. 
Hastalığa neden olan etmen, tohum veya toprak kaynaklı olabilir ve tohumlarda %90’nın 
üzerinde bulaşıklık oluşturabilir. Etmenin gelişmesi için en uygun sıcaklık aralığı 25-
35°C’dir. 
Şekil 1. a) Konidiofor ve ayak hücreleri b) Konidial başlık c) Konidileri 
2. BELİRTİLERİ, EKONOMİK ÖNEMİ VE YAYILIŞI  
Hastalık belirtileri önce bitkinin bazı dallarında solgunluk ve daha sonra bitkinin tamamının 
solması ve canlılığını kaybetmesi şeklinde kendini gösterir. Etmen, genellikle yerfıstığı 
bitkilerinin kotiledon ve hipokotil kısmında gelişir. Enfekteli doku kahverengileşir ve 
nekrotik doku belirgin biçimde lifli bir görünüş kazanır. Konidiofor demetleri ve siyah 
spor kümeleri toprak yüzeyinin üstünde ve altındaki enfekteli bitki kısımları üzerinde 
kolayca görülür (Şekil 2). Hastalık bitkide hızlı ilerler ve enfekteli genç bitkiler çoğunlukla 
ekimden 30-40 gün sonra ölür (Şekil 3). A. niger yerfıstığında tarla ve depo döneminde 
zarara neden olmaktadır.  
Şekil 2. Hastalığın kök ve kökboğazında meydana getirdiği konidiosporlar ve zarar şekli 
©Erhan GÖRE 
©Erhan GÖRE 
©Erhan GÖRE 
T A G E M
Bitki Sağlığı Araştırmaları Daire Başkanlığı 
72
Endüstri ve Süs Bitkileri Hastalıkları Zirai Mücadele Teknik Talimatları 
Şekil 3. Yerfıstığı tarlasında hastalığın belirtileri 
Hastalık şiddetinin yoğun olduğu yıllarda, hastalığın görüldüğü tarlalarda oluşan ocak 
şeklindeki boşluklar %50'ye ulaşabilmektedir. Hastalık, ülkemizin yerfıstığı ekimi yapılan 
her yerinde görülmektedir. 
3. KONUKÇULARI 
Yerfıstığının yanı sıra soğan, sarımsak, üzüm, incir, muz, kiraz, turunçgil, buğday, mısır 
ve pamuk konukçuları arasında yer almaktadır.  
4. MÜCADELESİ 
4.1. Kültürel önlemler 
- Sertifikalı tohum kullanılmalıdır.  
- Dayanıklı çeşitler tercih edilmelidir. 
- Toprak sıcaklığının 18oC ve toprak nemi ekim tavında olduğu zaman 6-8 cm derinliğe 
ekim yapılmalıdır. 
- Hastalıklı bitki artıkları imha edilmelidir. 
4.2. Kimyasal Mücadele 
Tohum ilaçlaması şeklinde yapılır. 
4.2.1. İlaçlama zamanı 
Tohum ilaçlaması ekimden önce yapılır. 
4.2.2. Kullanılan bitki koruma ürünleri ve dozları 
Bakanlığın “Bitki Koruma Ürünleri Veri Tabanı" ile "Bitki Koruma Ürünleri Veri Tabanı 
Mobil Uygulaması” nda yayınlanan ve tavsiye edilen bitki koruma ürünü kullanılır. 
4.2.3. Kullanılacak alet ve makineler 
Tohum ilaçlamaları temiz ilaçlama bidonlarında, naylon torbalarda veya naylon zemin 
üzerinde yapılabilir.  
4.2.4. İlaçlama tekniği 
Islatılmış yerfıstığı tohumlarının önerilen doz ve miktarda ilaçla homojen şekilde karışması 
sağlanarak aynı gün ekilmelidir. İyi bir ilaçlama için tohum kabuğunun tamamen ilaç ile 
kaplanması gerekmektedir. 
T A G E M
