BİTKİ HASTALIK VE ZARARLILARI TAHMİN VE UYARI MODELİ  
STANDART DENEME METODU 
1. DENEME KOŞULLARI 
1.1. Kültür Bitkisi ve Çeşidi ile Test Organizmalarının Seçimi 
Deneme; hastalığa duyarlı ve/veya zararlının sorun olduğu meyve, sebze, hububat, endüstri 
bitkisi vb. ürünlerden yaygın olarak yetiştiriciliği yapılan bir çeşitte yürütülür. 
Test organizması olarak, hastalık ve/veya zararlının uygun biyolojik dönemi hedef alınır.  
1.2. Deneme Yerinin Özellikleri 
Deneme, hastalık veya zararlının her yıl görüldüğü ve/veya ekonomik olarak verim kaybına 
neden olduğu konukçu bitkinin tek bir çeşidinde kurulur. Denemeyi yaptıran firmanın aynı 
kültür bitkisinde birden fazla etmene (hastalık ve/veya zararlı) karşı yazılım modeli varsa, test 
edilecek bu modeller ayrı bahçe/tarlada denenir.  
Deneme, seçilen kültür bitkisinin yaygın olarak yetiştiriciliği yapılan bir ilde ve ilin farklı 
topoğrafik ve/veya iklimsel özelliğe sahip 3 farklı lokasyonunda ve her ilde en az üç yıl olmak 
üzere kurulur. 
Deneme süresince uygulanacak kültürel işlemler, her bir deneme alanında aynı olmalıdır. 
Deneme alanındaki kültür bitkisi aynı yaş, çeşit, büyüklük ve verim döneminde olmalı, sıra 
arası ve sıra üzeri mesafe verilmelidir.  
1.3. Deneme Deseni ve Tertibi 
Deneme, geniş parseller deneme desenine göre kurulur. Tahmin ve uyarı model denemesi 
yapılacak alanın parsel büyüklüğü en az 5 da olmalıdır. Karşılaştırma karakteri olarak, 
fenolojiye ve/veya popülasyon yoğunluğuna göre ilaçlama yapılan ve ilaçlama yapılmayan 
olmak üzere iki ayrı karakter alınır. Her iki parselin büyüklükleri de en az 1 da olmalıdır.   
2. TAHMİN VE UYARI MODELLERİNİN UYGULANMASI  
2.1. Denemeye Alınacak Tahmin ve Uyarı Modelleri 
Denemeye alınacak modellerin ticari adı, firması, uygulandığı ülke ve model özellikleri 
verilmelidir. 
Tahmin ve uyarı model denemesi yapılan parsel ve ilaçlı kontrol parselinde, ülkemizde 
ruhsatlı bitki koruma ürünleri seçilir ve her iki parselde de aynı bitki koruma ürünleri 
kullanılır. Denemede kullanılan bitki koruma ürünleri raporlarda belirtilmelidir.  
2.2.Bitki Koruma Ürününün Uygulama Şekli 
2.2.1.Uygulamanın Tipi 
İlaçlama, tahmin ve uyarı modelinin denendiği kültür bitkisindeki hastalık ve/veya zararlıya 
karşı denemede kullanılacak bitki koruma ürünlerinin etiketinde belirtildiği şekilde yapılır. 
2.2.2.Kullanılan Aletin Tipi 
Tahmin ve uyarı modeli denenen ve ilaçlı karşılaştırma parsellerindeki ilaçlamalar, bütün 
deneme alanında tekdüze dağılım sağlayacak veya doğru bölgesel ilaçlama (kısmi dal, gövde 
vb.) yapabilecek uygun bir alet veya makine ile yapılmalıdır. Biyolojik etkinliği doğrudan 
etkileyebilecek faktörler (çalışma basıncı, meme tipi, meme delik çapı, meme verdisi,  
ilerleme hızı vb.) amaca uygun olarak seçilmelidir. Seçilen bu faktörler, kullanılan zirai 
mücadele alet - makinesi ve ilaçlama başlıklarının ticari adı ile birlikte kaydedilmelidir. 
Bitki Sağlığı Araştırmaları Daire Başkanlığı 
1 
T A G E M
2.2.3.Uygulama zamanı ve Sayısı  
Denemesi yapılacak tahmin ve uyarı model yazılımı bulunan elektronik iklim istasyonu, 
firmanın farklı bir önerisi yoksa, deneme yapılacak yılın 01 Ocak tarihinden itibaren veri 
alacak şekilde deneme alanına kurulur. Model denemesi yapılan parseldeki ilaçlamalar, ilgili 
modelin vereceği uyarılara göre yapılır. İlaçlı karşılaştırma parselindeki ilaçlamalar ise, ilgili 
hastalık ve/veya zararlının denendiği kültür bitkisindeki Zirai Mücadele Teknik Talimatına 
göre yapılır. Denemedeki ilaçlama sayıları ve tarihleri kayıt edilmelidir. 
2.2.4.Denemede Kullanılan Diğer Bitki Koruma Ürünleri  Hakkında Bilgiler 
Deneme parsellerinde modelin hedef aldığı hastalık ve/veya zararlı dışındaki diğer hastalık ve 
zararlılara karşı, hedef hastalık ve zararlıya etkili  farklı bir preparat kullanılmamalıdır. Farklı 
ilaçların kullanılması zorunlu ise, bu ilaçlar deneme ilacından ayrı olarak uygulanmalıdır. 
Uygulamalar hakkında ayrıntılı bilgi verilmelidir.  
3. SAYIM VE DEĞERLENDİRME 
3.1. Meteorolojik Veriler 
İlaçlama sırasındaki yağış, sıcaklık, orantılı nem ve rüzgâr hızı gibi iklim verileri denemenin 
yapıldığı alana kurulmuş olan elektronik iklim istasyonundan alınır. Deneme süresince 
şiddetli kuraklık ve sağanak yağış, dolu vb. gibi deneme sonucunu etkileyecek hava koşulları 
da kaydedilmelidir.  
3.2. Sayım Şekli, Zamanı ve Sayısı 
Sayımlar, deneme parsellerinde kültür bitkisindeki hastalık ve/veya zararlı ile ilgili Standart 
İlaç Deneme Metoduna göre yapılır ve sayım tarihleri kayıt edilir.  
4. SONUÇLAR 
Sayım sonuçları, tahmin ve uyarı modelinin denendiği hedef hastalık ve/veya zararlı ile ilgili 
Standart İlaç Deneme Metoduna göre, uygun bir istatistiksel analiz ile değerlendirilir. 
Hastalık etmenleri için ilk uyarıdan sonra kontrol yapılır ondan sonra enfeksiyon olup 
olmadığı, enfeksiyon tarihi ve belirti çıkış tarihi kaydedilir. Kontrol parselindeki ilk belirti 
tarihi ile modelin verdiği ilk enfeksiyon tarihi karşılaştırılır. 
Bitki Sağlığı Araştırmaları Daire Başkanlığı 
2 
T A G E M
